<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>清·袁枚-随园食单</title>
  <style>
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
</head>
<body>
<header id="title-block-header">
<h1 class="title">清·袁枚-随园食单</h1>
</header>
<nav id="TOC" role="doc-toc">
<ul>
<li><a href="#序"><span class="toc-section-number">1</span> 序</a></li>
<li><a href="#须知单"><span class="toc-section-number">2</span> 须知单</a><ul>
<li><a href="#先天须知"><span class="toc-section-number">2.1</span> 先天须知</a></li>
<li><a href="#作料须知"><span class="toc-section-number">2.2</span> 作料须知</a></li>
<li><a href="#洗刷须知"><span class="toc-section-number">2.3</span> 洗刷须知</a></li>
<li><a href="#调剂须知"><span class="toc-section-number">2.4</span> 调剂须知</a></li>
<li><a href="#配搭须知"><span class="toc-section-number">2.5</span> 配搭须知</a></li>
<li><a href="#独用须知"><span class="toc-section-number">2.6</span> 独用须知</a></li>
<li><a href="#火候须知"><span class="toc-section-number">2.7</span> 火候须知</a></li>
<li><a href="#色臭须知"><span class="toc-section-number">2.8</span> 色臭须知</a></li>
<li><a href="#迟速须知"><span class="toc-section-number">2.9</span> 迟速须知</a></li>
<li><a href="#变换须知"><span class="toc-section-number">2.10</span> 变换须知</a></li>
<li><a href="#器具须知"><span class="toc-section-number">2.11</span> 器具须知</a></li>
<li><a href="#上菜须知"><span class="toc-section-number">2.12</span> 上菜须知</a></li>
<li><a href="#时节须知"><span class="toc-section-number">2.13</span> 时节须知</a></li>
<li><a href="#多寡须知"><span class="toc-section-number">2.14</span> 多寡须知</a></li>
<li><a href="#洁净须知"><span class="toc-section-number">2.15</span> 洁净须知</a></li>
<li><a href="#用纤须知"><span class="toc-section-number">2.16</span> 用纤须知</a></li>
<li><a href="#选用须知"><span class="toc-section-number">2.17</span> 选用须知</a></li>
<li><a href="#疑似须知"><span class="toc-section-number">2.18</span> 疑似须知</a></li>
<li><a href="#补救须知"><span class="toc-section-number">2.19</span> 补救须知</a></li>
<li><a href="#本分须知"><span class="toc-section-number">2.20</span> 本分须知</a></li>
</ul></li>
<li><a href="#戒单"><span class="toc-section-number">3</span> 戒单</a><ul>
<li><a href="#戒外加油"><span class="toc-section-number">3.1</span> 戒外加油</a></li>
<li><a href="#戒同锅熟"><span class="toc-section-number">3.2</span> 戒同锅熟</a></li>
<li><a href="#戒耳餐"><span class="toc-section-number">3.3</span> 戒耳餐</a></li>
<li><a href="#戒目食"><span class="toc-section-number">3.4</span> 戒目食</a></li>
<li><a href="#戒穿凿"><span class="toc-section-number">3.5</span> 戒穿凿</a></li>
<li><a href="#戒停顿"><span class="toc-section-number">3.6</span> 戒停顿</a></li>
<li><a href="#戒暴珍"><span class="toc-section-number">3.7</span> 戒暴珍</a></li>
<li><a href="#戒纵酒"><span class="toc-section-number">3.8</span> 戒纵酒</a></li>
<li><a href="#戒火锅"><span class="toc-section-number">3.9</span> 戒火锅</a></li>
<li><a href="#戒强让"><span class="toc-section-number">3.10</span> 戒强让</a></li>
<li><a href="#戒走油"><span class="toc-section-number">3.11</span> 戒走油</a></li>
<li><a href="#戒落套"><span class="toc-section-number">3.12</span> 戒落套</a></li>
<li><a href="#戒混浊"><span class="toc-section-number">3.13</span> 戒混浊</a></li>
<li><a href="#戒苟且"><span class="toc-section-number">3.14</span> 戒苟且</a></li>
</ul></li>
<li><a href="#海鲜单"><span class="toc-section-number">4</span> 海鲜单</a><ul>
<li><a href="#燕窝"><span class="toc-section-number">4.1</span> 燕窝</a></li>
<li><a href="#海参三法"><span class="toc-section-number">4.2</span> 海参三法</a></li>
<li><a href="#鱼翅二法"><span class="toc-section-number">4.3</span> 鱼翅二法</a></li>
<li><a href="#鳆鱼"><span class="toc-section-number">4.4</span> 鳆鱼</a></li>
<li><a href="#淡菜"><span class="toc-section-number">4.5</span> 淡菜</a></li>
<li><a href="#乌鱼蛋"><span class="toc-section-number">4.6</span> 乌鱼蛋</a></li>
<li><a href="#江瑶柱"><span class="toc-section-number">4.7</span> 江瑶柱</a></li>
<li><a href="#蛎黄"><span class="toc-section-number">4.8</span> 蛎黄</a></li>
</ul></li>
<li><a href="#江鲜单"><span class="toc-section-number">5</span> 江鲜单</a><ul>
<li><a href="#刀鱼二法"><span class="toc-section-number">5.1</span> 刀鱼二法</a></li>
<li><a href="#鲥鱼"><span class="toc-section-number">5.2</span> 鲥鱼</a></li>
<li><a href="#鲟鱼"><span class="toc-section-number">5.3</span> 鲟鱼</a></li>
<li><a href="#黄鱼"><span class="toc-section-number">5.4</span> 黄鱼</a></li>
<li><a href="#班鱼"><span class="toc-section-number">5.5</span> 班鱼</a></li>
<li><a href="#假蟹"><span class="toc-section-number">5.6</span> 假蟹</a></li>
</ul></li>
<li><a href="#特牲单"><span class="toc-section-number">6</span> 特牲单</a><ul>
<li><a href="#猪头二法"><span class="toc-section-number">6.1</span> 猪头二法</a></li>
<li><a href="#猪蹄四法"><span class="toc-section-number">6.2</span> 猪蹄四法</a></li>
<li><a href="#猪爪猪筋"><span class="toc-section-number">6.3</span> 猪爪猪筋</a></li>
<li><a href="#猪肚二法"><span class="toc-section-number">6.4</span> 猪肚二法</a></li>
<li><a href="#猪肺二法"><span class="toc-section-number">6.5</span> 猪肺二法</a></li>
<li><a href="#猪腰"><span class="toc-section-number">6.6</span> 猪腰</a></li>
<li><a href="#猪里肉"><span class="toc-section-number">6.7</span> 猪里肉</a></li>
<li><a href="#白肉片"><span class="toc-section-number">6.8</span> 白肉片</a></li>
<li><a href="#红煨肉三法"><span class="toc-section-number">6.9</span> 红煨肉三法</a></li>
<li><a href="#白煨肉"><span class="toc-section-number">6.10</span> 白煨肉</a></li>
<li><a href="#油灼肉"><span class="toc-section-number">6.11</span> 油灼肉</a></li>
<li><a href="#干锅蒸肉"><span class="toc-section-number">6.12</span> 干锅蒸肉</a></li>
<li><a href="#盖碗装肉"><span class="toc-section-number">6.13</span> 盖碗装肉</a></li>
<li><a href="#磁坛装肉"><span class="toc-section-number">6.14</span> 磁坛装肉</a></li>
<li><a href="#脱沙肉"><span class="toc-section-number">6.15</span> 脱沙肉</a></li>
<li><a href="#晒干肉"><span class="toc-section-number">6.16</span> 晒干肉</a></li>
<li><a href="#火腿煨肉"><span class="toc-section-number">6.17</span> 火腿煨肉</a></li>
<li><a href="#台鳖煨肉"><span class="toc-section-number">6.18</span> 台鳖煨肉</a></li>
<li><a href="#粉蒸肉"><span class="toc-section-number">6.19</span> 粉蒸肉</a></li>
<li><a href="#熏煨肉"><span class="toc-section-number">6.20</span> 熏煨肉</a></li>
<li><a href="#芙蓉肉"><span class="toc-section-number">6.21</span> 芙蓉肉</a></li>
<li><a href="#荔枝肉"><span class="toc-section-number">6.22</span> 荔枝肉</a></li>
<li><a href="#八宝肉"><span class="toc-section-number">6.23</span> 八宝肉</a></li>
<li><a href="#菜花头煨肉"><span class="toc-section-number">6.24</span> 菜花头煨肉</a></li>
<li><a href="#炒肉丝"><span class="toc-section-number">6.25</span> 炒肉丝</a></li>
<li><a href="#炒肉片"><span class="toc-section-number">6.26</span> 炒肉片</a></li>
<li><a href="#八宝肉圆"><span class="toc-section-number">6.27</span> 八宝肉圆</a></li>
<li><a href="#空心肉圆"><span class="toc-section-number">6.28</span> 空心肉圆</a></li>
<li><a href="#锅烧肉"><span class="toc-section-number">6.29</span> 锅烧肉</a></li>
<li><a href="#酱肉"><span class="toc-section-number">6.30</span> 酱肉</a></li>
<li><a href="#糟肉"><span class="toc-section-number">6.31</span> 糟肉</a></li>
<li><a href="#暴腌肉"><span class="toc-section-number">6.32</span> 暴腌肉</a></li>
<li><a href="#尹文端公家风肉"><span class="toc-section-number">6.33</span> 尹文端公家风肉</a></li>
<li><a href="#家乡肉"><span class="toc-section-number">6.34</span> 家乡肉</a></li>
<li><a href="#笋煨火肉"><span class="toc-section-number">6.35</span> 笋煨火肉</a></li>
<li><a href="#烧小猪"><span class="toc-section-number">6.36</span> 烧小猪</a></li>
<li><a href="#烧猪肉"><span class="toc-section-number">6.37</span> 烧猪肉</a></li>
<li><a href="#排骨"><span class="toc-section-number">6.38</span> 排骨</a></li>
<li><a href="#罗簑肉"><span class="toc-section-number">6.39</span> 罗簑肉</a></li>
<li><a href="#端州三种肉"><span class="toc-section-number">6.40</span> 端州三种肉</a></li>
<li><a href="#杨公圆"><span class="toc-section-number">6.41</span> 杨公圆</a></li>
<li><a href="#黄芽菜煨火腿"><span class="toc-section-number">6.42</span> 黄芽菜煨火腿</a></li>
<li><a href="#蜜火腿"><span class="toc-section-number">6.43</span> 蜜火腿</a></li>
</ul></li>
<li><a href="#杂牲单"><span class="toc-section-number">7</span> 杂牲单</a><ul>
<li><a href="#牛肉"><span class="toc-section-number">7.1</span> 牛肉</a></li>
<li><a href="#牛舌"><span class="toc-section-number">7.2</span> 牛舌</a></li>
<li><a href="#羊头"><span class="toc-section-number">7.3</span> 羊头</a></li>
<li><a href="#羊蹄"><span class="toc-section-number">7.4</span> 羊蹄</a></li>
<li><a href="#羊羹"><span class="toc-section-number">7.5</span> 羊羹</a></li>
<li><a href="#羊肚羹"><span class="toc-section-number">7.6</span> 羊肚羹</a></li>
<li><a href="#红煨羊肉"><span class="toc-section-number">7.7</span> 红煨羊肉</a></li>
<li><a href="#炒羊肉丝"><span class="toc-section-number">7.8</span> 炒羊肉丝</a></li>
<li><a href="#烧羊肉"><span class="toc-section-number">7.9</span> 烧羊肉</a></li>
<li><a href="#全羊"><span class="toc-section-number">7.10</span> 全羊</a></li>
<li><a href="#鹿肉"><span class="toc-section-number">7.11</span> 鹿肉</a></li>
<li><a href="#鹿筋二法"><span class="toc-section-number">7.12</span> 鹿筋二法</a></li>
<li><a href="#獐肉"><span class="toc-section-number">7.13</span> 獐肉</a></li>
<li><a href="#果子狸"><span class="toc-section-number">7.14</span> 果子狸</a></li>
<li><a href="#假牛乳"><span class="toc-section-number">7.15</span> 假牛乳</a></li>
<li><a href="#鹿尾"><span class="toc-section-number">7.16</span> 鹿尾</a></li>
</ul></li>
<li><a href="#羽族单"><span class="toc-section-number">8</span> 羽族单</a><ul>
<li><a href="#白片鸡"><span class="toc-section-number">8.1</span> 白片鸡</a></li>
<li><a href="#鸡松"><span class="toc-section-number">8.2</span> 鸡松</a></li>
<li><a href="#生炮鸡"><span class="toc-section-number">8.3</span> 生炮鸡</a></li>
<li><a href="#鸡粥"><span class="toc-section-number">8.4</span> 鸡粥</a></li>
<li><a href="#焦鸡"><span class="toc-section-number">8.5</span> 焦鸡</a></li>
<li><a href="#捶鸡"><span class="toc-section-number">8.6</span> 捶鸡</a></li>
<li><a href="#炒鸡片"><span class="toc-section-number">8.7</span> 炒鸡片</a></li>
<li><a href="#蒸小鸡"><span class="toc-section-number">8.8</span> 蒸小鸡</a></li>
<li><a href="#酱鸡"><span class="toc-section-number">8.9</span> 酱鸡</a></li>
<li><a href="#鸡丁"><span class="toc-section-number">8.10</span> 鸡丁</a></li>
<li><a href="#鸡圆"><span class="toc-section-number">8.11</span> 鸡圆</a></li>
<li><a href="#蘑菇煨鸡"><span class="toc-section-number">8.12</span> 蘑菇煨鸡</a></li>
<li><a href="#梨炒鸡"><span class="toc-section-number">8.13</span> 梨炒鸡</a></li>
<li><a href="#假野鸡卷"><span class="toc-section-number">8.14</span> 假野鸡卷</a></li>
<li><a href="#黄芽菜炒鸡"><span class="toc-section-number">8.15</span> 黄芽菜炒鸡</a></li>
<li><a href="#栗子炒鸡"><span class="toc-section-number">8.16</span> 栗子炒鸡</a></li>
<li><a href="#灼八块"><span class="toc-section-number">8.17</span> 灼八块</a></li>
<li><a href="#珍珠团"><span class="toc-section-number">8.18</span> 珍珠团</a></li>
<li><a href="#黄芪蒸鸡治疗"><span class="toc-section-number">8.19</span> 黄芪蒸鸡治疗</a></li>
<li><a href="#卤鸡"><span class="toc-section-number">8.20</span> 卤鸡</a></li>
<li><a href="#蒋鸡"><span class="toc-section-number">8.21</span> 蒋鸡</a></li>
<li><a href="#唐鸡"><span class="toc-section-number">8.22</span> 唐鸡</a></li>
<li><a href="#鸡肝"><span class="toc-section-number">8.23</span> 鸡肝</a></li>
<li><a href="#鸡血"><span class="toc-section-number">8.24</span> 鸡血</a></li>
<li><a href="#鸡丝"><span class="toc-section-number">8.25</span> 鸡丝</a></li>
<li><a href="#糟鸡"><span class="toc-section-number">8.26</span> 糟鸡</a></li>
<li><a href="#鸡肾"><span class="toc-section-number">8.27</span> 鸡肾</a></li>
<li><a href="#鸡蛋"><span class="toc-section-number">8.28</span> 鸡蛋</a></li>
<li><a href="#野鸡五法"><span class="toc-section-number">8.29</span> 野鸡五法</a></li>
<li><a href="#赤炖肉鸡"><span class="toc-section-number">8.30</span> 赤炖肉鸡</a></li>
<li><a href="#蘑菇煨鸡-1"><span class="toc-section-number">8.31</span> 蘑菇煨鸡</a></li>
<li><a href="#鸽子"><span class="toc-section-number">8.32</span> 鸽子</a></li>
<li><a href="#鸽蛋"><span class="toc-section-number">8.33</span> 鸽蛋</a></li>
<li><a href="#野鸭"><span class="toc-section-number">8.34</span> 野鸭</a></li>
<li><a href="#蒸鸭"><span class="toc-section-number">8.35</span> 蒸鸭</a></li>
<li><a href="#鸭糊涂"><span class="toc-section-number">8.36</span> 鸭糊涂</a></li>
<li><a href="#卤鸭"><span class="toc-section-number">8.37</span> 卤鸭</a></li>
<li><a href="#鸭脯"><span class="toc-section-number">8.38</span> 鸭脯</a></li>
<li><a href="#烧鸭"><span class="toc-section-number">8.39</span> 烧鸭</a></li>
<li><a href="#挂卤鸭"><span class="toc-section-number">8.40</span> 挂卤鸭</a></li>
<li><a href="#干蒸鸭"><span class="toc-section-number">8.41</span> 干蒸鸭</a></li>
<li><a href="#野鸭团"><span class="toc-section-number">8.42</span> 野鸭团</a></li>
<li><a href="#徐鸭"><span class="toc-section-number">8.43</span> 徐鸭</a></li>
<li><a href="#煨麻雀"><span class="toc-section-number">8.44</span> 煨麻雀</a></li>
<li><a href="#煨鹩鹑黄雀"><span class="toc-section-number">8.45</span> 煨鹩鹑、黄雀</a></li>
<li><a href="#云林鹅"><span class="toc-section-number">8.46</span> 云林鹅</a></li>
</ul></li>
<li><a href="#水族有鳞单"><span class="toc-section-number">9</span> 水族有鳞单</a><ul>
<li><a href="#边鱼"><span class="toc-section-number">9.1</span> 边鱼</a></li>
<li><a href="#鲫鱼"><span class="toc-section-number">9.2</span> 鲫鱼</a></li>
<li><a href="#白鱼"><span class="toc-section-number">9.3</span> 白鱼</a></li>
<li><a href="#季鱼"><span class="toc-section-number">9.4</span> 季鱼</a></li>
<li><a href="#土步鱼"><span class="toc-section-number">9.5</span> 土步鱼</a></li>
<li><a href="#鱼松"><span class="toc-section-number">9.6</span> 鱼松</a></li>
<li><a href="#鱼圆"><span class="toc-section-number">9.7</span> 鱼圆</a></li>
<li><a href="#鱼片"><span class="toc-section-number">9.8</span> 鱼片</a></li>
<li><a href="#连鱼豆腐"><span class="toc-section-number">9.9</span> 连鱼豆腐</a></li>
<li><a href="#醋搂鱼"><span class="toc-section-number">9.10</span> 醋搂鱼</a></li>
<li><a href="#银鱼"><span class="toc-section-number">9.11</span> 银鱼</a></li>
<li><a href="#台鲞"><span class="toc-section-number">9.12</span> 台鲞</a></li>
<li><a href="#糟鲞"><span class="toc-section-number">9.13</span> 糟鲞</a></li>
<li><a href="#虾子勒鲞"><span class="toc-section-number">9.14</span> 虾子勒鲞</a></li>
<li><a href="#鱼脯"><span class="toc-section-number">9.15</span> 鱼脯</a></li>
<li><a href="#家常煎鱼"><span class="toc-section-number">9.16</span> 家常煎鱼</a></li>
<li><a href="#黄姑鱼"><span class="toc-section-number">9.17</span> 黄姑鱼</a></li>
</ul></li>
<li><a href="#水族无鳞单"><span class="toc-section-number">10</span> 水族无鳞单</a><ul>
<li><a href="#汤鳗"><span class="toc-section-number">10.1</span> 汤鳗</a></li>
<li><a href="#红煨鳗"><span class="toc-section-number">10.2</span> 红煨鳗</a></li>
<li><a href="#炸鳗"><span class="toc-section-number">10.3</span> 炸鳗</a></li>
<li><a href="#生炒甲鱼"><span class="toc-section-number">10.4</span> 生炒甲鱼</a></li>
<li><a href="#酱炒甲鱼"><span class="toc-section-number">10.5</span> 酱炒甲鱼</a></li>
<li><a href="#带骨甲鱼"><span class="toc-section-number">10.6</span> 带骨甲鱼</a></li>
<li><a href="#青盐甲鱼"><span class="toc-section-number">10.7</span> 青盐甲鱼</a></li>
<li><a href="#汤煨甲鱼"><span class="toc-section-number">10.8</span> 汤煨甲鱼</a></li>
<li><a href="#全壳甲鱼"><span class="toc-section-number">10.9</span> 全壳甲鱼</a></li>
<li><a href="#鳝丝羹"><span class="toc-section-number">10.10</span> 鳝丝羹</a></li>
<li><a href="#炒鳝"><span class="toc-section-number">10.11</span> 炒鳝</a></li>
<li><a href="#段鳝"><span class="toc-section-number">10.12</span> 段鳝</a></li>
<li><a href="#虾圆"><span class="toc-section-number">10.13</span> 虾圆</a></li>
<li><a href="#虾饼"><span class="toc-section-number">10.14</span> 虾饼</a></li>
<li><a href="#醉虾"><span class="toc-section-number">10.15</span> 醉虾</a></li>
<li><a href="#炒虾"><span class="toc-section-number">10.16</span> 炒虾</a></li>
<li><a href="#蟹"><span class="toc-section-number">10.17</span> 蟹</a></li>
<li><a href="#蟹羹"><span class="toc-section-number">10.18</span> 蟹羹</a></li>
<li><a href="#炒蟹粉"><span class="toc-section-number">10.19</span> 炒蟹粉</a></li>
<li><a href="#剥壳蒸蟹"><span class="toc-section-number">10.20</span> 剥壳蒸蟹</a></li>
<li><a href="#蛤蜊"><span class="toc-section-number">10.21</span> 蛤蜊</a></li>
<li><a href="#蚶"><span class="toc-section-number">10.22</span> 蚶</a></li>
<li><a href="#虫车虫敖"><span class="toc-section-number">10.23</span> ［虫车］［虫敖］</a></li>
<li><a href="#程泽弓蛏干"><span class="toc-section-number">10.24</span> 程泽弓蛏干</a></li>
<li><a href="#鲜蛏"><span class="toc-section-number">10.25</span> 鲜蛏</a></li>
<li><a href="#水鸡"><span class="toc-section-number">10.26</span> 水鸡</a></li>
<li><a href="#熏蛋"><span class="toc-section-number">10.27</span> 熏蛋</a></li>
<li><a href="#茶叶蛋"><span class="toc-section-number">10.28</span> 茶叶蛋</a></li>
</ul></li>
<li><a href="#杂素菜单"><span class="toc-section-number">11</span> 杂素菜单</a><ul>
<li><a href="#蒋侍郎豆腐"><span class="toc-section-number">11.1</span> 蒋侍郎豆腐</a></li>
<li><a href="#杨中丞豆腐"><span class="toc-section-number">11.2</span> 杨中丞豆腐</a></li>
<li><a href="#张恺豆腐"><span class="toc-section-number">11.3</span> 张恺豆腐</a></li>
<li><a href="#庆元豆腐"><span class="toc-section-number">11.4</span> 庆元豆腐</a></li>
<li><a href="#芙蓉豆腐"><span class="toc-section-number">11.5</span> 芙蓉豆腐</a></li>
<li><a href="#王太守八宝豆腐"><span class="toc-section-number">11.6</span> 王太守八宝豆腐</a></li>
<li><a href="#程立万豆腐"><span class="toc-section-number">11.7</span> 程立万豆腐</a></li>
<li><a href="#冻豆腐"><span class="toc-section-number">11.8</span> 冻豆腐</a></li>
<li><a href="#虾油豆腐"><span class="toc-section-number">11.9</span> 虾油豆腐</a></li>
<li><a href="#蓬蒿菜"><span class="toc-section-number">11.10</span> 蓬蒿菜</a></li>
<li><a href="#蕨菜"><span class="toc-section-number">11.11</span> 蕨菜</a></li>
<li><a href="#葛仙米"><span class="toc-section-number">11.12</span> 葛仙米</a></li>
<li><a href="#石发"><span class="toc-section-number">11.13</span> 石发</a></li>
<li><a href="#素烧鹅"><span class="toc-section-number">11.14</span> 素烧鹅</a></li>
<li><a href="#韭"><span class="toc-section-number">11.15</span> 韭</a></li>
<li><a href="#芹"><span class="toc-section-number">11.16</span> 芹</a></li>
<li><a href="#豆芽"><span class="toc-section-number">11.17</span> 豆芽</a></li>
<li><a href="#茭"><span class="toc-section-number">11.18</span> 茭</a></li>
<li><a href="#青菜"><span class="toc-section-number">11.19</span> 青菜</a></li>
<li><a href="#台菜"><span class="toc-section-number">11.20</span> 台菜</a></li>
<li><a href="#白菜"><span class="toc-section-number">11.21</span> 白菜</a></li>
<li><a href="#黄芽菜"><span class="toc-section-number">11.22</span> 黄芽菜</a></li>
<li><a href="#瓢儿菜"><span class="toc-section-number">11.23</span> 瓢儿菜</a></li>
<li><a href="#波菜"><span class="toc-section-number">11.24</span> 波菜</a></li>
<li><a href="#蘑菇"><span class="toc-section-number">11.25</span> 蘑菇</a></li>
<li><a href="#松菌"><span class="toc-section-number">11.26</span> 松菌</a></li>
<li><a href="#面筋三法"><span class="toc-section-number">11.27</span> 面筋三法</a></li>
<li><a href="#茄二法"><span class="toc-section-number">11.28</span> 茄二法</a></li>
<li><a href="#苋羹"><span class="toc-section-number">11.29</span> 苋羹</a></li>
<li><a href="#芋羹"><span class="toc-section-number">11.30</span> 芋羹</a></li>
<li><a href="#豆腐皮"><span class="toc-section-number">11.31</span> 豆腐皮</a></li>
<li><a href="#扁豆"><span class="toc-section-number">11.32</span> 扁豆</a></li>
<li><a href="#瓠子王瓜"><span class="toc-section-number">11.33</span> 瓠子、王瓜</a></li>
<li><a href="#煨木耳香蕈"><span class="toc-section-number">11.34</span> 煨木耳、香蕈</a></li>
<li><a href="#冬瓜"><span class="toc-section-number">11.35</span> 冬瓜</a></li>
<li><a href="#煨鲜菱"><span class="toc-section-number">11.36</span> 煨鲜菱</a></li>
<li><a href="#缸豆"><span class="toc-section-number">11.37</span> 缸豆</a></li>
<li><a href="#煨三笋"><span class="toc-section-number">11.38</span> 煨三笋</a></li>
<li><a href="#芋煨白菜"><span class="toc-section-number">11.39</span> 芋煨白菜</a></li>
<li><a href="#香珠豆"><span class="toc-section-number">11.40</span> 香珠豆</a></li>
<li><a href="#马兰"><span class="toc-section-number">11.41</span> 马兰</a></li>
<li><a href="#杨花菜"><span class="toc-section-number">11.42</span> 杨花菜</a></li>
<li><a href="#问政笋丝"><span class="toc-section-number">11.43</span> 问政笋丝</a></li>
<li><a href="#炒鸡腿蘑菇"><span class="toc-section-number">11.44</span> 炒鸡腿蘑菇</a></li>
<li><a href="#猪油煮萝卜"><span class="toc-section-number">11.45</span> 猪油煮萝卜</a></li>
</ul></li>
<li><a href="#小菜单"><span class="toc-section-number">12</span> 小菜单</a><ul>
<li><a href="#笋脯"><span class="toc-section-number">12.1</span> 笋脯</a></li>
<li><a href="#天目笋"><span class="toc-section-number">12.2</span> 天目笋</a></li>
<li><a href="#玉兰片"><span class="toc-section-number">12.3</span> 玉兰片</a></li>
<li><a href="#素火腿"><span class="toc-section-number">12.4</span> 素火腿</a></li>
<li><a href="#宣城笋脯"><span class="toc-section-number">12.5</span> 宣城笋脯</a></li>
<li><a href="#人参笋"><span class="toc-section-number">12.6</span> 人参笋</a></li>
<li><a href="#笋油"><span class="toc-section-number">12.7</span> 笋油</a></li>
<li><a href="#虾油"><span class="toc-section-number">12.8</span> 虾油</a></li>
<li><a href="#喇虎酱"><span class="toc-section-number">12.9</span> 喇虎酱</a></li>
<li><a href="#熏鱼子"><span class="toc-section-number">12.10</span> 熏鱼子</a></li>
<li><a href="#腌冬菜黄芽菜"><span class="toc-section-number">12.11</span> 腌冬菜、黄芽菜</a></li>
<li><a href="#莴苣"><span class="toc-section-number">12.12</span> 莴苣</a></li>
<li><a href="#香干菜"><span class="toc-section-number">12.13</span> 香干菜</a></li>
<li><a href="#冬芥"><span class="toc-section-number">12.14</span> 冬芥</a></li>
<li><a href="#春芥"><span class="toc-section-number">12.15</span> 春芥</a></li>
<li><a href="#芥头"><span class="toc-section-number">12.16</span> 芥头</a></li>
<li><a href="#芝麻菜"><span class="toc-section-number">12.17</span> 芝麻菜</a></li>
<li><a href="#腐干丝"><span class="toc-section-number">12.18</span> 腐干丝</a></li>
<li><a href="#风瘪菜"><span class="toc-section-number">12.19</span> 风瘪菜</a></li>
<li><a href="#糟菜"><span class="toc-section-number">12.20</span> 糟菜</a></li>
<li><a href="#酸菜"><span class="toc-section-number">12.21</span> 酸菜</a></li>
<li><a href="#台菜心"><span class="toc-section-number">12.22</span> 台菜心</a></li>
<li><a href="#大头菜"><span class="toc-section-number">12.23</span> 大头菜</a></li>
<li><a href="#萝卜"><span class="toc-section-number">12.24</span> 萝卜</a></li>
<li><a href="#乳腐"><span class="toc-section-number">12.25</span> 乳腐</a></li>
<li><a href="#酱炒三果"><span class="toc-section-number">12.26</span> 酱炒三果</a></li>
<li><a href="#酱石花"><span class="toc-section-number">12.27</span> 酱石花</a></li>
<li><a href="#石花糕"><span class="toc-section-number">12.28</span> 石花糕</a></li>
<li><a href="#小松菌"><span class="toc-section-number">12.29</span> 小松菌</a></li>
<li><a href="#吐虫失"><span class="toc-section-number">12.30</span> 吐［虫失］</a></li>
<li><a href="#海蛰"><span class="toc-section-number">12.31</span> 海蛰</a></li>
<li><a href="#虾子鱼"><span class="toc-section-number">12.32</span> 虾子鱼</a></li>
<li><a href="#酱姜"><span class="toc-section-number">12.33</span> 酱姜</a></li>
<li><a href="#酱瓜"><span class="toc-section-number">12.34</span> 酱瓜</a></li>
<li><a href="#新蚕豆"><span class="toc-section-number">12.35</span> 新蚕豆</a></li>
<li><a href="#腌蛋"><span class="toc-section-number">12.36</span> 腌蛋</a></li>
<li><a href="#混套"><span class="toc-section-number">12.37</span> 混套</a></li>
<li><a href="#茭瓜脯"><span class="toc-section-number">12.38</span> 茭瓜脯</a></li>
<li><a href="#牛首腐干"><span class="toc-section-number">12.39</span> 牛首腐干</a></li>
<li><a href="#酱王瓜"><span class="toc-section-number">12.40</span> 酱王瓜</a></li>
<li><a href="#点心菜"><span class="toc-section-number">12.41</span> 点心菜</a></li>
<li><a href="#鳗面"><span class="toc-section-number">12.42</span> 鳗面</a></li>
<li><a href="#温面"><span class="toc-section-number">12.43</span> 温面</a></li>
<li><a href="#鳝面"><span class="toc-section-number">12.44</span> 鳝面</a></li>
<li><a href="#裙带面"><span class="toc-section-number">12.45</span> 裙带面</a></li>
<li><a href="#素面"><span class="toc-section-number">12.46</span> 素面</a></li>
<li><a href="#蓑衣饼"><span class="toc-section-number">12.47</span> 蓑衣饼</a></li>
<li><a href="#虾饼-1"><span class="toc-section-number">12.48</span> 虾饼</a></li>
<li><a href="#薄饼"><span class="toc-section-number">12.49</span> 薄饼</a></li>
<li><a href="#面老鼠"><span class="toc-section-number">12.50</span> 面老鼠</a></li>
<li><a href="#颠不棱即肉饺也"><span class="toc-section-number">12.51</span> 颠不棱即肉饺也</a></li>
<li><a href="#韭合"><span class="toc-section-number">12.52</span> 韭合</a></li>
<li><a href="#糖饼又名面衣"><span class="toc-section-number">12.53</span> 糖饼（又名面衣）</a></li>
<li><a href="#烧饼"><span class="toc-section-number">12.54</span> 烧饼</a></li>
<li><a href="#千层馒头"><span class="toc-section-number">12.55</span> 千层馒头</a></li>
<li><a href="#面茶"><span class="toc-section-number">12.56</span> 面茶</a></li>
<li><a href="#杏酪"><span class="toc-section-number">12.57</span> 杏酪</a></li>
<li><a href="#粉衣"><span class="toc-section-number">12.58</span> 粉衣</a></li>
<li><a href="#竹叶粽"><span class="toc-section-number">12.59</span> 竹叶粽</a></li>
<li><a href="#萝卜汤圆"><span class="toc-section-number">12.60</span> 萝卜汤圆</a></li>
<li><a href="#水粉汤圆"><span class="toc-section-number">12.61</span> 水粉汤圆</a></li>
<li><a href="#脂油糕"><span class="toc-section-number">12.62</span> 脂油糕</a></li>
<li><a href="#雪花糕"><span class="toc-section-number">12.63</span> 雪花糕</a></li>
<li><a href="#软香糕"><span class="toc-section-number">12.64</span> 软香糕</a></li>
<li><a href="#百果糕"><span class="toc-section-number">12.65</span> 百果糕</a></li>
<li><a href="#栗糕"><span class="toc-section-number">12.66</span> 栗糕</a></li>
<li><a href="#青糕青团"><span class="toc-section-number">12.67</span> 青糕、青团</a></li>
<li><a href="#合欢饼"><span class="toc-section-number">12.68</span> 合欢饼</a></li>
<li><a href="#鸡豆糕"><span class="toc-section-number">12.69</span> 鸡豆糕</a></li>
<li><a href="#鸡豆粥"><span class="toc-section-number">12.70</span> 鸡豆粥</a></li>
<li><a href="#金团"><span class="toc-section-number">12.71</span> 金团</a></li>
<li><a href="#麻团"><span class="toc-section-number">12.72</span> 麻团</a></li>
<li><a href="#芋粉团"><span class="toc-section-number">12.73</span> 芋粉团</a></li>
<li><a href="#熟藕"><span class="toc-section-number">12.74</span> 熟藕</a></li>
<li><a href="#新栗新菱"><span class="toc-section-number">12.75</span> 新栗、新菱</a></li>
<li><a href="#莲子"><span class="toc-section-number">12.76</span> 莲子</a></li>
<li><a href="#芋"><span class="toc-section-number">12.77</span> 芋</a></li>
<li><a href="#萧美人点心"><span class="toc-section-number">12.78</span> 萧美人点心</a></li>
<li><a href="#刘方伯月饼"><span class="toc-section-number">12.79</span> 刘方伯月饼</a></li>
<li><a href="#陶方伯十景点心"><span class="toc-section-number">12.80</span> 陶方伯十景点心</a></li>
<li><a href="#杨中丞西洋饼"><span class="toc-section-number">12.81</span> 杨中丞西洋饼</a></li>
<li><a href="#白云片"><span class="toc-section-number">12.82</span> 白云片</a></li>
<li><a href="#风枵"><span class="toc-section-number">12.83</span> 风枵</a></li>
<li><a href="#三层玉带糕"><span class="toc-section-number">12.84</span> 三层玉带糕</a></li>
<li><a href="#运司糕"><span class="toc-section-number">12.85</span> 运司糕</a></li>
<li><a href="#沙糕"><span class="toc-section-number">12.86</span> 沙糕</a></li>
<li><a href="#小馒头小馄饨"><span class="toc-section-number">12.87</span> 小馒头、小馄饨</a></li>
<li><a href="#雪蒸糕法"><span class="toc-section-number">12.88</span> 雪蒸糕法</a></li>
<li><a href="#作酥饼法"><span class="toc-section-number">12.89</span> 作酥饼法</a></li>
<li><a href="#天然饼"><span class="toc-section-number">12.90</span> 天然饼</a></li>
<li><a href="#花边月饼"><span class="toc-section-number">12.91</span> 花边月饼</a></li>
<li><a href="#制馒头法"><span class="toc-section-number">12.92</span> 制馒头法</a></li>
<li><a href="#扬州洪府粽子"><span class="toc-section-number">12.93</span> 扬州洪府粽子</a></li>
</ul></li>
<li><a href="#饭粥单"><span class="toc-section-number">13</span> 饭粥单</a><ul>
<li><a href="#饭"><span class="toc-section-number">13.1</span> 饭</a></li>
<li><a href="#粥"><span class="toc-section-number">13.2</span> 粥</a></li>
</ul></li>
<li><a href="#茶酒单"><span class="toc-section-number">14</span> 茶酒单</a><ul>
<li><a href="#茶"><span class="toc-section-number">14.1</span> 茶</a></li>
<li><a href="#武夷茶"><span class="toc-section-number">14.2</span> 武夷茶</a></li>
<li><a href="#龙井茶"><span class="toc-section-number">14.3</span> 龙井茶</a></li>
<li><a href="#常州阳羡茶"><span class="toc-section-number">14.4</span> 常州阳羡茶</a></li>
<li><a href="#洞庭君山茶"><span class="toc-section-number">14.5</span> 洞庭君山茶</a></li>
<li><a href="#酒"><span class="toc-section-number">14.6</span> 酒</a></li>
<li><a href="#金坛于酒"><span class="toc-section-number">14.7</span> 金坛于酒</a></li>
<li><a href="#德州卢酒"><span class="toc-section-number">14.8</span> 德州卢酒</a></li>
<li><a href="#四川郫筒酒"><span class="toc-section-number">14.9</span> 四川郫筒酒</a></li>
<li><a href="#绍兴酒"><span class="toc-section-number">14.10</span> 绍兴酒</a></li>
<li><a href="#湖州南浔酒"><span class="toc-section-number">14.11</span> 湖州南浔酒</a></li>
<li><a href="#常州兰陵酒"><span class="toc-section-number">14.12</span> 常州兰陵酒</a></li>
<li><a href="#溧阳乌饭酒"><span class="toc-section-number">14.13</span> 溧阳乌饭酒</a></li>
<li><a href="#苏州陈三白"><span class="toc-section-number">14.14</span> 苏州陈三白</a></li>
<li><a href="#金华酒"><span class="toc-section-number">14.15</span> 金华酒</a></li>
<li><a href="#山西汾酒"><span class="toc-section-number">14.16</span> 山西汾酒</a></li>
</ul></li>
</ul>
</nav>
<div class="contents">
<p>contents</p>
</div>
<div class="section-numbering">

</div>
<h1 id="序"><span class="header-section-number">1</span> 序</h1>
<p>诗人美周公而日“笾豆有践”(1)，恶凡伯而曰“彼疏斯稗”(2)。古之于饮食也若是重乎？他若《易》称“鼎烹”，《书》称“盐梅”，《乡党》、《内则》琐琐言之。孟子虽贱“饮食之人”，而又言饥渴未能得饮食之正。可见凡事须求一是处，都非易言。《中庸》曰：“人莫不饮食也，鲜能知味也。”《典论》日：“一世长者知居处，三世长者知服食。”古人进①离肺，皆有法焉，未尝苟且。“子与人歌而善，必使反之，而后和之。”圣人于一艺之微，其善取于人也如是。</p>
<p>余雅慕此旨，每食于某氏而饱，必使家厨往彼灶觚(3)，执弟子之礼。四十年来，颇集众美。有学就者，有十分中得六七者，有仅得二三者，亦有竟失传者。余都问其方略，集而存之。虽不甚省记，亦载某家某味，以志景行。自觉好学之心，理宜如是。虽死法不足以限生厨，名手作书，亦多出入，未可专求之于故纸；然能率由；日章，终元大谬，临时治具，亦易指名。</p>
<p>或曰：“人心不同，各如其面。子能必天下之口，皆子之口乎？”曰：“执柯以伐柯，其则不远(4)。吾虽不能强天下之口与吾同嗜，而姑且推己及物；则食饮虽微，而吾于忠恕之道，则已尽矣。吾何憾哉！”若夫《说郛》所载饮食之书三十余种，眉公。笠翁(5)，亦有陈言。曾亲试之，皆阔于鼻而蜇于口，大半陋儒附会，吾无取焉。</p>
<p>①：“鬓”字下部换“者”字</p>
<p>[注释]</p>
<p>(1)笾（bian边）：古代祭祀及宴会时用以盛果脯等的竹编食器。形制如豆。豆：古代食器，初以木制，形似高足盘。后多用于祭祀。践：陈列整齐。</p>
<p>(2)疏：粗米。稗：指粗食。</p>
<p>(3)灶觚：灶口平地突出之处。</p>
<p>(4)执柯以伐柯，其则不远：《诗·豳风·伐柯》：“伐柯伐柯，其则不远。”比喻遵循一定的准则。</p>
<p>(5)笠翁：即李渔，字笠翁、滴凡，号觉世稗官。清初剧作家。</p>
<h1 id="须知单"><span class="header-section-number">2</span> 须知单</h1>
<p>学问之道，先知而后行，饮食亦然。作《须知单》。</p>
<h2 id="先天须知"><span class="header-section-number">2.1</span> 先天须知</h2>
<p>凡物各有先天，如人各有资禀。人性下愚，虽孔、孟教之，元益也；物性不良，虽易牙烹之，亦元味也。指其大略：猪宜皮薄，不可腥臊；鸡宜骗嫩，不可老稚；鲫鱼以扁身白肚为佳，乌背者，必崛强于盘中；鳗鱼以湖溪游泳为贵，江生者，必搓讶其骨节；谷喂之鸭，其膘肥而白色；奎土之笋，其节少而甘鲜；同一火腿也，而好丑判若天渊；同一台鳖也，而美恶分为冰炭；其他杂物，可以类推。大抵一席佳肴，司厨之功居其六，买办之功居其四。</p>
<h2 id="作料须知"><span class="header-section-number">2.2</span> 作料须知</h2>
<p>厨者之作料，如妇人之衣服首饰也。虽有大姿，虽善涂抹，而敝衣蓝缕，西子亦难以为容。善烹调者，酱用伏酱，先尝甘否；油用香油，须审生熟；酒用酒酿，应去糟粕；醋用米醋，须求清例。且酱有清浓之分，油有荤素之别，酒有酸甜之异，醋有陈新之殊，不可丝毫错误。其他葱、椒、姜、桂、糖、盐，虽用之不多，而俱宜选择上品。苏州店卖秋油，有上、中。下三等。镇江醋颜色虽佳，味不甚酸，失醋之本旨矣。以板浦醋为第一，浦口醋次之。</p>
<h2 id="洗刷须知"><span class="header-section-number">2.3</span> 洗刷须知</h2>
<p>洗刷之法，燕窝去毛，海参去泥，鱼翅去沙，鹿筋去臊。肉有筋瓣，剔之则酥；鸭有肾臊，削之则净；鱼胆破，而全盘皆苦；鳗涎存，而满碗多腥；韭删叶而白存，菜弃边而心出。《内则》曰：“鱼去乙，鳖去丑。”此之谓也。谚云：“若要鱼好吃，洗得白筋出。”亦此之谓也。</p>
<h2 id="调剂须知"><span class="header-section-number">2.4</span> 调剂须知</h2>
<p>调剂之法，相物而施。有酒水兼用者，有专用酒不用水者，有专用水不用酒者；有盐酱井用者，有专用清酱不用盐者，有用盐不用酱者；有物太腻，要用油先炙者；有气大腥，要用醋先喷者；有取鲜必用冰糖者；有以干燥为贵者，使其味人于内，煎炒之物是也；有以汤多为贵者，使其味溢于外，清浮之物是也。</p>
<h2 id="配搭须知"><span class="header-section-number">2.5</span> 配搭须知</h2>
<p>谚曰：“相女配夫。”《记》曰：“[亻疑]人必于其伦。”烹调之法，何以异焉？凡一物烹成，必需辅佐。要使清者配清，浓者配浓，柔者配柔，刚者配刚，方有和合之妙。其中可荤可素者，蘑菇、鲜笋、冬瓜是也。可荤不可素者，葱韭、茴香、新蒜是也。可素不可荤者，芹菜、百合、刀豆是也。常见人置蟹粉于燕窝之中，放百合于鸡、猪之肉，毋乃唐尧与苏峻对坐，不太悻乎？亦有交互见功者，炒荤莱，用素油，炒素菜，用荤油是也。</p>
<h2 id="独用须知"><span class="header-section-number">2.6</span> 独用须知</h2>
<p>味太浓重者，只宜独用，不可搭配。如李赞皇、张江陵一流，须专用之，方尽其才。食物中，鳗也，鳖也，蟹也，鲥鱼也，牛羊也，皆宜独食，不可加搭配。何也？此数物者味甚厚，力量甚大，而流弊亦甚多，用五味调和，全力治之，方能取其长而去其弊。何暇舍其本题，别生枝节哉？金陵人好以海参配甲鱼，鱼翅配蟹粉，我见辄攒眉。觉甲鱼、蟹粉之味，海参、鱼翅分之而不足；海参、鱼翅之弊，甲鱼、蟹粉染之而有余。</p>
<h2 id="火候须知"><span class="header-section-number">2.7</span> 火候须知</h2>
<p>熟物之法，最重火候。有须武火者，煎炒是也，火弱则物疲矣。有须文火者，煨煮是也，火猛则物枯矣。有先用武火而后用文火者，收汤之物是也；性急则皮焦而里不熟矣。有愈煮愈嫩者，腰子、鸡蛋之类是也。有略煮即不嫩者，鲜鱼、酣蛤之类是也。肉起迟则红色变黑，鱼起迟则活肉变死。屡开锅盖，则多沫而少香。火熄再烧，则无油而味失。道人以丹成九转为仙，儒家以无过、不及为中。司厨者，能知火候而谨伺之，则几于道矣。鱼临食时，色白如玉，凝而不散者，活肉也；色白如粉，不相胶粘者，死肉也。明明鲜鱼，而使之不鲜，可恨己极。</p>
<h2 id="色臭须知"><span class="header-section-number">2.8</span> 色臭须知</h2>
<p>目与鼻，口之邻也，亦口之媒介也。嘉肴到目。到鼻，色臭便有不同。或净若秋云，或艳如琥珀，其芬芳之气亦扑鼻而来，不必齿决之，舌尝之，而后知其妙也。然求色艳不可用糖炒，求香不可用香料。一涉粉饰便伤至味。</p>
<h2 id="迟速须知"><span class="header-section-number">2.9</span> 迟速须知</h2>
<p>凡人请客，相约于三日之前，自有工夫平章百味。若斗然客至，急需便餐；作客在外，行船落店，此何能取东海之水，救南池之焚乎？必须预备一种急就章之菜，如炒鸡片，炒肉丝，炒虾米豆腐及糟鱼、茶腿之类，反能因速而见巧者，不可不知。</p>
<h2 id="变换须知"><span class="header-section-number">2.10</span> 变换须知</h2>
<p>一物有一物之味，不可混而同之。犹如圣人设教，因才乐育，不拘一律。所谓君子成人之美也。今见俗厨，动以鸡，鸭、猪、鹅一汤同滚，遂令千手雷同，味同嚼蜡。吾恐鸡、猪。鹅、鸭有灵，必到在死城中告状矣。善治菜者，须多设锅、灶、盂、钵之类，使一物各献一性，一碗各成一味。嗜者舌本应接不暇，自觉心花顿开。</p>
<h2 id="器具须知"><span class="header-section-number">2.11</span> 器具须知</h2>
<p>古语云：美食不如美器。斯语是也。然宣、成、嘉、万窑器太贵，颇愁损伤，不如竟用御窑：已觉雅丽。惟是宜碗者碗，宜盘者盘，宜大者大，宜小者小，参错其间，方觉生色。若板板于十碗八盘之说，便嫌笨俗。大抵物贵者器宜大，物贱者器宜小。煎炒宜盘，汤羹宜碗，煎炒宜铁锅，煨煮宜砂罐。</p>
<h2 id="上菜须知"><span class="header-section-number">2.12</span> 上菜须知</h2>
<p>上莱之法，盐者宜先，淡者宜后；浓者宜先，薄者宜后；无汤者宜先，有汤者宜后。且天下原有五味，不可以咸之一味概之。度客食饱，则脾困矣，须用辛辣以振动之；虑客酒多，则胃疲矣，须用酸甘以提醒之。</p>
<h2 id="时节须知"><span class="header-section-number">2.13</span> 时节须知</h2>
<p>夏日长而热，宰杀太早，则肉败矣。冬日短而寒，烹饪稍迟，则物生矣。冬宜食牛羊，移之于夏，非其时也。夏宜食干腊，移之于冬，非其时也。辅佐之物，夏宜用芥末，冬宜用胡椒。当三伏大而得冬腌菜，贱物也，而竟成至宾矣。当秋凉时而得行鞭笋，亦贱物也，而视若珍馐矣。有先时而见好者，三月食鲥鱼是也。有后时而见好者，四月食芋芳是也。其他亦可类推。有过时而不可吃者，萝卜过时则心空，山笋过时则味苦，刀鲚过时则骨硬。所谓四时之序，成功者退，精华已竭，褰裳去之也。</p>
<h2 id="多寡须知"><span class="header-section-number">2.14</span> 多寡须知</h2>
<p>用贵物宜多，用贱物宜少。煎炒之物多，则火力不透，肉亦不松。故用肉不得过半斤，用鸡、鱼不得过六两。或问：食之不足如何？曰：俟食毕后另炒可也。以多为贵者，白煮肉，非二十斤以外，则淡而无味。粥亦然，非斗米则汁浆不厚，且须扣水，水多物少，则味亦薄矣。</p>
<h2 id="洁净须知"><span class="header-section-number">2.15</span> 洁净须知</h2>
<p>切葱之刀，不可以切笋；捣椒之臼，不可以捣粉。闻菜有抹布气者，由其布之不洁也；闻菜有砧板气者，由其板之不净也。“工欲善其事，必先利其器。”良厨先多磨刀，多换布，多刮板，多洗手，然后治莱。至于口吸之烟灰，头上之汗汁，灶上之蝇蚁，锅上之烟煤，一玷入菜中，虽绝好烹庖，如西子蒙不洁，人皆掩鼻而过之矣。</p>
<h2 id="用纤须知"><span class="header-section-number">2.16</span> 用纤须知</h2>
<p>俗名豆粉为纤者，即拉船用纤也，须顾名思义。因治肉者要作团而不能合，要作羹而不能腻，故用粉以牵合之。煎炒之时，虑肉贴锅，必至焦老，故用粉以护持之。此纤义也。能解此义用纤，纤必恰当，否则乱用可笑，但觉一片糊涂。汉制考齐呼曲麸为媒，媒即纤矣。</p>
<h2 id="选用须知"><span class="header-section-number">2.17</span> 选用须知</h2>
<p>选用之法，小炒肉用后臀，做肉圆用前夹心，煨肉用硬短勒。炒鱼片用青鱼、季鱼，做鱼松用[鱼军]鱼，鲤鱼。蒸鸡用雏鸡，煨鸡用骟鸡，取鸡汁用老鸡；鸡用雌才嫩，鸭用雄才肥；药菜用头，芹韭用根；皆一定之理。余可类推。</p>
<h2 id="疑似须知"><span class="header-section-number">2.18</span> 疑似须知</h2>
<p>味要浓厚，不可油腻；味要清鲜，不可淡薄。此疑似之间，差之毫厘，失以千里。浓厚者，取精多而糟粕去之谓也；若徒贪肥腻，不如专食猪油矣。清鲜者，真味出而俗尘无之谓也；若徒贪淡薄，则不如饮水矣。</p>
<h2 id="补救须知"><span class="header-section-number">2.19</span> 补救须知</h2>
<p>名手调羹，咸淡合宜，老嫩如式，原元需补救。不得已为中人说法，则调味者，宁淡毋咸；淡可加盐以救之，咸则不能使之再淡矣。烹鱼者火候以补之，老则不能强之再嫩矣。比中消息，于一切下作料时，静观火色便可参详。</p>
<h2 id="本分须知"><span class="header-section-number">2.20</span> 本分须知</h2>
<p>满洲菜多烧煮，汉人菜多羹汤，童而习之，故擅长也。汉请满人，满请汉人，各用所长之菜，转觉人口新鲜，不失邯郸故步。今人忘其本分，而要格外讨好。汉请满人用满菜，满请汉人用汉菜，反致依样葫芦，有名无实，画虎不成反类犬矣。秀才下场，专作自己文字，务极其工，自有遇合。若逢一宗师而摹仿之，逢一主考而摹仿之，则掇皮元真，终身不中矣。</p>
<h1 id="戒单"><span class="header-section-number">3</span> 戒单</h1>
<p>为政者兴一利，不如除一弊，能除饮食之弊则思过半矣。作《戒单》。</p>
<h2 id="戒外加油"><span class="header-section-number">3.1</span> 戒外加油</h2>
<p>俗厨制菜，动熬猪油一锅，临上莱时，勺取而分浇之，以为肥腻。甚至燕窝至清之物，亦复受此玷污。而俗人不知，长吞大嚼，以为得油水入腹。故知前生是饿鬼投来。</p>
<h2 id="戒同锅熟"><span class="header-section-number">3.2</span> 戒同锅熟</h2>
<p>同锅熟之弊，已载前“变换须知”一条中。</p>
<h2 id="戒耳餐"><span class="header-section-number">3.3</span> 戒耳餐</h2>
<p>何谓耳餐？耳餐者，务名之谓也。贪贵物之名，夸敬客之意，是以耳餐，非口餐也。不知豆腐得味，远胜燕窝；海菜不佳，不如蔬笋。余尝谓鸡、猪、鱼、鸭豪杰之士也，各有本味，自成一家；海参、燕窝庸陋之人也，全无性情，寄人篱下。尝见某太守宴客，大碗如缸，白煮燕窝四两，丝毫无味，人争夸之。余笑曰，“我辈来吃燕窝，非来贩燕窝也。”可贩不可吃，虽多奚为？若徒夸体面，不如碗中竟放明珠百粒，则价值万金矣。其如吃不得何？</p>
<h2 id="戒目食"><span class="header-section-number">3.4</span> 戒目食</h2>
<p>何谓目食？目食者，贪多之谓也。今人慕“食前方丈”之名，多盘叠碗，是以目食，非口食也。不知名手写字，多则必有败笔；名人作诗，烦则必有累句。极名厨之心力，一日之中，所作好菜不过四五味耳，尚难拿准，况拉杂横陈乎？就使帮助多人，亦各有意见，全无纪律，愈多愈坏。余尝过一商家，上菜三撤席，点心十六道，共算食品将至四十余种。主人自觉欣欣得意，而我散席还家，仍煮粥充饥。可想见其席之丰而不洁矣。南朝孔琳之曰：“今人好用多品，适口之外，皆为悦目之资。”余以为肴馔横陈，熏蒸腥秽，口亦无可悦也。</p>
<h2 id="戒穿凿"><span class="header-section-number">3.5</span> 戒穿凿</h2>
<p>物有本性，不可穿凿为之。自成小巧，即如燕窝佳矣，何必捶以为团？海参可矣，何必熬之为酱？西瓜被切，略迟不鲜，竟有制以为糕者。苹果太熟，上口不脆，竟有蒸之以为脯者。他如《尊生八笺》之秋藤饼，李笠翁之玉兰糕，都是矫揉造作，以杞柳为杯[木卷]，全失大方。譬如庸德庸行，做到家便是圣人，何必索隐行怪乎？</p>
<h2 id="戒停顿"><span class="header-section-number">3.6</span> 戒停顿</h2>
<p>物味取鲜，全在起锅时极锋而试，略为停顿，便如霉过衣裳，虽锦绣绮罗，亦晦闷而旧气可憎矣。尝见性急主人，每摆菜必一齐搬出。于是厨人将一席之莱，都放蒸笼中，候主人催取，通行齐上。此中尚得有佳味哉？在善烹任者，一盘一碗，费尽心思；在吃者，卤莽暴戾，囫囵吞下，真所谓得哀家梨①，仍复蒸食者矣。余到粤东，食杨兰坡明府鳝羹而美，访其故，曰：“不过现杀现烹、现熟现吃，不停顿而已。”他物皆可类推。</p>
<p>①哀家梨：传说汉朝秣陵人哀仲所之梨，实大而味美，入口消释，当时人称为“哀家梨”。这里是比喻愚人不辩滋味，得好梨仍蒸食之。</p>
<h2 id="戒暴珍"><span class="header-section-number">3.7</span> 戒暴珍</h2>
<p>暴者不恤人功，殄者不惜物力。鸡、鱼、鹅、鸭自首至尾，俱有味存，不必少取多弃也。尝见烹甲鱼者，专取其裙而不知味在肉中；蒸鲥鱼者，专取其肚而不知鲜在背上。至贱莫如腌蛋，其佳处虽在黄不在白，然全去其白而专取其黄，则食者亦觉索然矣。且予为此言，并非俗人惜福之谓，假使暴殄而有益于饮食，犹之可也；暴殄而反累于饮食，又何苦为之？至于烈炭以炙活鹅之掌，刺刀以取生鸡之肝，皆君子所不为也。何也、物为人用，使之死可也，使之求死不得不可也。</p>
<h2 id="戒纵酒"><span class="header-section-number">3.8</span> 戒纵酒</h2>
<p>事之是非，惟醒人能知之；味之美恶，亦惟醒人能知之。伊尹曰：“味之精微，口不能言也。”口且不能言，岂有呼呶酗酒之人，能知味者乎？往往见拇战之徒，啖佳菜如啖木屑，心不存焉。所谓惟酒是务，焉知其余，而治味之道扫地矣。万不得已，先于正席尝菜之味，后于撤席逞酒之能，庶乎其两可也。</p>
<h2 id="戒火锅"><span class="header-section-number">3.9</span> 戒火锅</h2>
<p>冬日宴客，惯用火锅，对客喧腾，已属可厌；且各菜之味，有一定火候，宜文宜武，宜撤宜添，瞬息难差。今一例以火逼之，其味尚可问哉？近人用烧酒代炭，以为得计，而不知物经多滚总能变味。或问：菜冷奈何？曰：以起锅滚热之菜，不使客登时食尽，而尚能留之以至于冷，则其味之恶劣可知矣。</p>
<h2 id="戒强让"><span class="header-section-number">3.10</span> 戒强让</h2>
<p>治具宴客，礼也。然一肴既上，理直凭客举箸，精肥整碎，各有所好，听从客便，方是道理，何必强让之？常见主人以箸夹取，堆置客前，污盘没碗，令人生厌。须知客非无手无目之人，又非儿童、新妇，怕羞忍饿，何必以村妪小家子之见解待之？其慢客也至矣！近日倡家，尤多此种恶习，以箸取菜，硬入人口，有类强奸，殊为可恶。长安有甚好请客，而菜不佳者，一客问曰：“我与君算相好乎？”主人曰：“相好！”客跽而请曰：“果然相好，我有所求，必允许而后起。”主人惊问““何求？”曰：“此后君家宴客，求免见招。”合坐为之大笑。</p>
<h2 id="戒走油"><span class="header-section-number">3.11</span> 戒走油</h2>
<p>凡鱼、肉、鸡、鸭虽极肥之物，总要使其油在肉中，不落汤中，其味方存而不散。若肉中之油，半落汤中，则汤中之味反在肉外矣。推原其病有三：一误于火大猛，滚急水干。重番加水；一误于火势忽停，既断复续；一病在于太要相度，屡起锅盖，则油必走。</p>
<h2 id="戒落套"><span class="header-section-number">3.12</span> 戒落套</h2>
<p>唐诗最佳，而五言八韵之试帖，名家不选，何也？以其落套故也。诗尚如此，食亦宜然。今官场之菜，名号有十六碟、八簋、四点心之称，有满汉席之称，有八小吃之称，有十大菜之称，种种俗名皆恶厨陋习。只可用之于新亲上门，上司入境，以此敷衍；配上椅披桌裙，插屏香案，三揖百拜方称。若家居欢宴，文酒开筵，安可用此恶套哉？必须盘碗参差，整散杂进，方有名贵之气象。余家寿筵婚席，动至五六桌者，传唤外厨，亦不免落套，然训练之卒，范我驰驱者，其味亦终竟不同。</p>
<h2 id="戒混浊"><span class="header-section-number">3.13</span> 戒混浊</h2>
<p>混浊者，并非浓厚之谓。同一汤也，望去非黑非白，如缸中搅浑之水。同一卤也，食之不清不腻，如染缸倒出之浆。此种色味令人难耐。救之之法，总在洗净本身，善加作料，伺察水火，体验酸咸，不使食者舌上有隔皮隔膜之嫌。庾子山论文云：“索索元真气，昏昏有俗心。”是即混浊之谓也。</p>
<h2 id="戒苟且"><span class="header-section-number">3.14</span> 戒苟且</h2>
<p>凡事不宜苟且，而于饮食尤甚。厨者，皆小人下村，一日不加赏罚，则一日必生怠玩。火齐未到而姑且下咽，则明日之菜必更加生。真味已失而含忍不言，则下次之羹必加草率。且又不止空赏空罚而已也。其佳者，必指示其所以能佳之由；其劣者，必寻求其所以致劣之故。咸淡必适其中，不可丝毫加减，久暂必得其当，不可任意登盘。厨者偷安，吃者随便，皆饮食之大弊。审问慎思明辨，为学之方也；随时指点，教学相长，作师之道也。于是味何独不然？</p>
<h1 id="海鲜单"><span class="header-section-number">4</span> 海鲜单</h1>
<p>古人珍并无海鲜之说，今世俗尚之，不得不吾从众。作《海鲜单》。</p>
<h2 id="燕窝"><span class="header-section-number">4.1</span> 燕窝</h2>
<p>燕窝贵物，原不轻用。如用之，每碗必须二两，先用天泉滚水泡之，将银针挑去黑丝。用嫩鸡汤、好火腿汤、新蘑菇三样汤滚之，看燕窝变成玉色为度。此物至清，不可以油腻杂之；此物至文，不可以武物串之。今人用肉丝、鸡丝杂之，是吃鸡丝、肉丝，非吃燕窝也。且徒务其名，往往以三钱生燕窝盖碗面，如白发数茎，使客一撩不见，空剩粗物满碗。真乞儿卖富，反露贫相。不得已则蘑菇丝，笋尖丝、鲫鱼肚、野鸡嫩片尚可用也。余到粤东，阳明府冬瓜燕窝甚佳，以柔配柔，以清入清，重用鸡汁、蘑菇汁而已，燕窝皆作玉色，不纯白也。或打作团，或敲成面，俱属穿凿。</p>
<h2 id="海参三法"><span class="header-section-number">4.2</span> 海参三法</h2>
<p>海参无味之物，沙多气腥，最难讨好。然天性浓重，断不可以清汤煨也。须检小刺参，先泡去沙泥，用肉汤滚泡三次，然后以鸡、肉两汁红煨极烂。辅佐则用香蕈、木耳，以其色黑相似也。大抵明日请客，则先一日要煨，海参才烂。尝见钱观察家，夏日用芥未、鸡汁拌冷海参丝甚佳。或切小碎丁，用笋丁、香蕈丁入鸡汤煨作羹。蒋侍郎家用豆腐皮、鸡腿、蘑菇煨海参亦佳。</p>
<h2 id="鱼翅二法"><span class="header-section-number">4.3</span> 鱼翅二法</h2>
<p>鱼翅难烂，须煮两日，才能摧刚为柔。用有二法：一用好火腿、好鸡汤，如鲜笋、冰糖钱许煨烂，此一法也；一纯用鸡汤串细萝卜丝，拆碎鳞翅搀和其中，飘浮碗面。令食者不能辨其为萝卜丝、为鱼翅，此又一法也。用火腿者，汤宜少；用萝卜丝者，汤宜多。总以融洽柔腻为佳，若海参触鼻，鱼翅跳盘，便成笑话。吴道士家做鱼翅，不用下鳞，单用上半原根，亦有风味。萝卜丝须出水二次，其臭才去。尝在郭耕礼家吃鱼翅炒菜，妙绝！未传其方法。</p>
<h2 id="鳆鱼"><span class="header-section-number">4.4</span> 鳆鱼</h2>
<p>鳆鱼炒薄片甚佳，杨中丞家削片人鸡汤豆腐中。号称“鳆鱼豆腐”；上加陈糟油浇之。庄大守用大块鳆鱼煨整鸭，亦别有风趣。但其性坚，终不能齿决。火偎三日。才拆得碎。</p>
<h2 id="淡菜"><span class="header-section-number">4.5</span> 淡菜</h2>
<p>淡菜煨肉加汤，颇鲜，取肉去心，酒炒亦可。</p>
<p>海[1]</p>
<p>海[1]，宁波小鱼也，味同虾米，以之蒸蛋甚佳。作小菜亦可。</p>
<p>[1]：堰字换虫旁</p>
<h2 id="乌鱼蛋"><span class="header-section-number">4.6</span> 乌鱼蛋</h2>
<p>乌鱼蛋最鲜，最难服事。须河水滚透，撤沙去臊，再加鸡汤、蘑菇爆烂。龚云若司马家制之最精。</p>
<h2 id="江瑶柱"><span class="header-section-number">4.7</span> 江瑶柱</h2>
<p>江瑶柱出宁波，治法与蚶、蛏同。其鲜脆在柱，故剖壳时多弃少取。</p>
<h2 id="蛎黄"><span class="header-section-number">4.8</span> 蛎黄</h2>
<p>蛎黄生石子上。壳与石子胶粘不分。剥肉作羹，与蚶、蛤相似。一名鬼眼，乐清、奉化两县上产，别地所无。</p>
<h1 id="江鲜单"><span class="header-section-number">5</span> 江鲜单</h1>
<p>郭璞《江赋》鱼族甚繁。今择其常有者治之。作《江鲜单》。</p>
<h2 id="刀鱼二法"><span class="header-section-number">5.1</span> 刀鱼二法</h2>
<p>刀鱼用蜜酒酿、清酱放盘中，如鲥鱼法蒸之最佳。不必加水。如嫌刺多，则将极快刀刮取鱼片，用钳抽去其刺。用火腿汤、鸡汤、笋汤[火畏]之，鲜妙绝伦。金陵人畏其多刺，竟油炙极枯，然后煎之。谚曰：“驼背夹直，其人不活。”此之谓也。或用快刀将鱼背斜切之，使碎骨尽断，再下锅煎黄，加作料，临食时竟不知有骨：芜湖陶大太法也。</p>
<h2 id="鲥鱼"><span class="header-section-number">5.2</span> 鲥鱼</h2>
<p>鲥鱼用蜜酒蒸食，如治刀鱼之法便佳。或竟用油煎，加清酱、酒酿亦佳。万不可切成碎块加鸡汤煮，或去其背，专取肚皮，则真味全失矣。</p>
<h2 id="鲟鱼"><span class="header-section-number">5.3</span> 鲟鱼</h2>
<p>尹文端公，自夸治鲟鳇最佳，然[火畏]之太熟，颇嫌重浊。惟在苏州唐氏，吃炒蝗鱼片甚佳。其法切片油炮，加酒、秋油滚三十次，下寸再滚起锅，加作料，重用瓜、姜、葱花。又一法，将鱼白水煮十滚，去大骨，肉切小方块，取明骨切小方块；鸡汤去沫，先煨明骨八分熟，下酒、秋油，再下鱼肉，煨二分烂起锅，加葱、椒、韭，重用姜汁一大杯。</p>
<h2 id="黄鱼"><span class="header-section-number">5.4</span> 黄鱼</h2>
<p>黄鱼切小块，酱酒郁一个时辰。沥干。入锅爆炒两面黄，加金华豆鼓一茶杯，甜酒一碗，秋油一小杯，同滚。候卤干色红，加糖，加瓜、姜收起，有沉浸浓郁之妙。又一法，将黄鱼拆碎人鸡汤作羹，微用甜酱水、纤粉收起之，亦佳。大抵黄鱼亦系浓厚之物，不可以清治之也。</p>
<h2 id="班鱼"><span class="header-section-number">5.5</span> 班鱼</h2>
<p>班鱼最嫩，剥皮去秽，分肝肉二种，以鸡汤煨之，下酒三分、水二分、秋油一分；起锅时加姜汁一大碗，葱数茎，杀去腥气。</p>
<h2 id="假蟹"><span class="header-section-number">5.6</span> 假蟹</h2>
<p>煮黄鱼二条，取肉去骨，加生盐蛋四个，调碎，不拌入鱼肉；起油锅炮，下鸡汤滚，将盐蛋搅匀，加香蕈、葱、姜汁、酒，吃时酌用醋。</p>
<h1 id="特牲单"><span class="header-section-number">6</span> 特牲单</h1>
<p>猪用最多，可称“广大教主”。宜古人有特豚馈食之礼。作《特牲单》。</p>
<h2 id="猪头二法"><span class="header-section-number">6.1</span> 猪头二法</h2>
<p>洗净五斤重者，用甜酒三斤；七八斤者，用甜酒五斤。先将猪头下锅同酒煮，下葱三十根、八角三钱，煮二百余滚；下秋油一大杯、糖一两，候熟后尝咸淡，再将秋油加减；添开水要漫过猪头一寸，上压重物，大火烧一炷香；退出大火，用文火细煨，收干以腻为度；烂后即开锅盖，迟则走油。一法打木桶一个，中用铜簾隔开，将猪头洗净，加作料闷入桶中，用文火隔汤蒸之，猪头熟烂，而其腻垢悉从桶外流出亦妙。</p>
<h2 id="猪蹄四法"><span class="header-section-number">6.2</span> 猪蹄四法</h2>
<p>蹄膀一只，不用爪，白水煮烂，去汤，好酒一斤，清酱油杯半，陈皮一钱，红枣四五个，煨烂。起锅时，用葱、椒、酒泼入，去陈皮、红枣，此一法也。又一法：先用虾米煎汤代水，加酒、秋油煨之。又一法：用蹄膀一只，先煮熟，用素油灼皱其皮，再加作料红煨。有土人好先掇食其皮，号称“揭单被”。又一法：用蹄膀一个，两钵合之，加酒，加秋油，隔水蒸之，以二枝香为度，号“神仙肉”。钱观察家制最精。</p>
<h2 id="猪爪猪筋"><span class="header-section-number">6.3</span> 猪爪猪筋</h2>
<p>专取猪爪，剔去大骨，用鸡肉汤清煨之。筋味与爪相同，可以搭配；有好腿爪，亦可搀入。</p>
<h2 id="猪肚二法"><span class="header-section-number">6.4</span> 猪肚二法</h2>
<p>将肚洗精，取极厚处，去上下皮，单用中心，切骰子块，滚油炮炒，加作料起锅，以极脆为佳。此北人法也。南人白水加酒，煨两枝香，以极烂为度，蘸清盐食之，亦可；或加鸡汤作料，煨烂熏切，亦佳。</p>
<h2 id="猪肺二法"><span class="header-section-number">6.5</span> 猪肺二法</h2>
<p>洗肺最难，以冽尽肺管血水，剔去包衣为第一着。敲之仆之，挂之倒之，抽管割膜，工夫最细。用酒水滚一日一夜。肺缩小如一片白芙蓉，浮于水面，再加上作料。上口如泥。汤西厓少宰宴客，每碗四片，已用四肺矣。近人无此工夫，只得将肺拆碎，入鸡汤煨烂亦佳。得野鸡汤更妙，以清配清故也。用好火腿煨亦可。</p>
<h2 id="猪腰"><span class="header-section-number">6.6</span> 猪腰</h2>
<p>腰片炒枯则木，炒嫩则令人生疑；不如煨烂，蘸椒盐食之为佳。或加作料亦可。只宜手摘，不宜刀切。但须一日工夫，才得如泥耳。此物只宜独用，断不可搀入别菜中，最能夺味而惹腥。煨三刻则老，煨一日则嫩。</p>
<h2 id="猪里肉"><span class="header-section-number">6.7</span> 猪里肉</h2>
<p>猪里肉精而且嫩。人多不食。尝在扬州谢蕴山太守席上，食而甘之。云以里肉切片，用纤粉团成小把，入虾汤中，加香簟、紫菜清煨，一熟便起。</p>
<h2 id="白肉片"><span class="header-section-number">6.8</span> 白肉片</h2>
<p>须自养之猪，宰后入锅，煮到八分熟，泡在汤中，一个时辰取起。将猪身上行动之处，薄片上桌。不冷不热，以温为度。此是北人擅长之菜。南人效之，终不能佳。且零星市脯，亦难用也。寒士请客，宁用燕窝，不用白片肉，以非多不可故也。割法须用小快刀片之，以肥瘦相参，横斜碎杂为佳，与圣人“割不正不食”一语截然相反。其猪身，肉之名目甚多。满洲“跳神肉”最妙。</p>
<h2 id="红煨肉三法"><span class="header-section-number">6.9</span> 红煨肉三法</h2>
<p>或用甜酱，或用秋油，或竟不用秋油、甜酱。每肉一斤，用盐三钱，纯酒煨之；亦有用水者，但须熬干水气。三种治法皆红如琥珀，不可加糖炒色。早起锅则黄，当可则红，过迟则红色变紫，而精肉转硬。常起锅盖，则油走而味都在油中矣。大抵割肉虽方，以烂到不见锋棱，上口而精肉俱化为妙。全以火候为主。谚云：“紧火粥，慢火肉。”至哉言乎！</p>
<h2 id="白煨肉"><span class="header-section-number">6.10</span> 白煨肉</h2>
<p>每肉一斤，用白水煮八分好，起出去汤；用酒半斤，盐二钱半，煨一个时辰。用原汤一半加入，滚干汤腻为度，再加葱、椒、木耳、韭菜之类。火先武后文。又一法：每肉一斤，用糖一钱，酒半斤，水一斤，清酱半茶杯；先放酒滚肉一、二十次，加茴香一钱，加水闷烂，亦佳。</p>
<h2 id="油灼肉"><span class="header-section-number">6.11</span> 油灼肉</h2>
<p>用硬短勒切方块，去筋襻，酒酱郁过，入滚油中炮炙之，使肥者不腻，精者肉松。将起锅时，加葱、蒜，微加醋喷之。</p>
<h2 id="干锅蒸肉"><span class="header-section-number">6.12</span> 干锅蒸肉</h2>
<p>用小磁钵，将肉切方块，加甜酒、秋油，装大钵内封口，放锅内，下用文火干蒸之。以两枝香为度，不用水。秋油与酒之多寡，相肉而行，以盖满肉面为度。</p>
<h2 id="盖碗装肉"><span class="header-section-number">6.13</span> 盖碗装肉</h2>
<p>放手炉上，法与前同。</p>
<h2 id="磁坛装肉"><span class="header-section-number">6.14</span> 磁坛装肉</h2>
<p>放砻糠中慢煨。法与前同。总须封口。</p>
<h2 id="脱沙肉"><span class="header-section-number">6.15</span> 脱沙肉</h2>
<p>去皮切碎，每一斤用鸡子三个，青黄俱用，调和拌肉；再斩碎，入秋油半酒杯，葱末拌匀，用网油一张裹之；外再用菜油四两，煎两面，起出去油；用好酒一茶杯，清酱半酒杯，闷透，提起切片；肉之面上，加韭菜、香蕈、笋丁。</p>
<h2 id="晒干肉"><span class="header-section-number">6.16</span> 晒干肉</h2>
<p>切薄片精肉，晒烈日中，以干为度。用陈大头菜，夹片干炒。</p>
<h2 id="火腿煨肉"><span class="header-section-number">6.17</span> 火腿煨肉</h2>
<p>火腿切方块，冷水滚三次，去汤沥干；将肉切方块，冷水滚二次，去汤沥干；放清水煨，加酒四两，葱、椒、损、香蕈。</p>
<h2 id="台鳖煨肉"><span class="header-section-number">6.18</span> 台鳖煨肉</h2>
<p>法与火腿煨肉同。鳖易烂，须先煨肉至八分，再加鳖；凉之则号“鳖冻”。绍兴人菜也。鳖不佳者，不必用。</p>
<h2 id="粉蒸肉"><span class="header-section-number">6.19</span> 粉蒸肉</h2>
<p>用精肥参半之肉，炒米粉黄色，拌面酱蒸之，下用白菜作垫，熟时不但肉美，菜亦美。以不见水，故味独全。江西人菜也。</p>
<h2 id="熏煨肉"><span class="header-section-number">6.20</span> 熏煨肉</h2>
<p>先用秋油、酒将肉煨好，带汁上不屑，略熏之，不可太久，使干湿参半，香嫩异常。吴小谷广文家制之精极。</p>
<h2 id="芙蓉肉"><span class="header-section-number">6.21</span> 芙蓉肉</h2>
<p>精肉一斤，切片，清酱拖过，风干一个时辰。用大虾肉四十个，猪油二两，切骰子大，将虾肉放在猪肉上，一只虾，一块肉，敲扁，将滚水煮熟撩起。熬菜油半斤，将肉片放在眼铜勺内，将滚油灌熟。再用秋油半酒杯，酒一杯，鸡汤一茶杯，熬滚，浇肉片上，加蒸粉、葱、椒，糁上起锅。</p>
<h2 id="荔枝肉"><span class="header-section-number">6.22</span> 荔枝肉</h2>
<p>用肉切大骨牌片，放白水煮二、三十滚，撩起；熬菜油半斤，将肉放入炮透，撩起，用冷水一激，肉皱，撩起；放入锅内，用酒半斤，清酱一小杯，水半斤，煮烂。</p>
<h2 id="八宝肉"><span class="header-section-number">6.23</span> 八宝肉</h2>
<p>用肉一斤，精肥各半，白煮、二十滚，切柳叶片。小淡菜二两，鹰爪二两，香蕈一两，花海蜇二两，胡桃肉四个去皮，笋片四两，好火腿二两，麻油一两。将肉入锅，秋油、洒煨至五分熟，再加余物，海蜇下在最后。</p>
<h2 id="菜花头煨肉"><span class="header-section-number">6.24</span> 菜花头煨肉</h2>
<p>用台心菜嫩蕊微腌，晒干用之。</p>
<h2 id="炒肉丝"><span class="header-section-number">6.25</span> 炒肉丝</h2>
<p>切细丝，去筋襻、皮、骨，用清酱、酒郁片时，用菜油熬起白烟变青烟后，下肉炒匀，不停手，加蒸粉，醋一滴，糖一撮，葱的、韭蒜之类；只炒半斤，大火葬，不用水。又一法：用油泡后，用酱水，加酒略煨，起锅红色，加韭菜尤香。</p>
<h2 id="炒肉片"><span class="header-section-number">6.26</span> 炒肉片</h2>
<p>将肉精肥各半切成薄片，清酱拌之。入锅油炒，闻响即加酱、水、葱、瓜、冬笋、韭芽，起锅火要猛烈。</p>
<h2 id="八宝肉圆"><span class="header-section-number">6.27</span> 八宝肉圆</h2>
<p>猪肉精、肥各半，斩成细酱，用松仁、得香蕈、笋尖、荸荠、瓜姜之类斩成细酱，加纤粉和捏成团，放入盘中，加甜洒、秋油、蒸之。入口松脆。家致华云：“肉圆家切不宜斩。”必别有所见。</p>
<h2 id="空心肉圆"><span class="header-section-number">6.28</span> 空心肉圆</h2>
<p>将肉捶碎郁过，用冻猪油一小团作馅子，放在团内蒸之，则油流去而团子空矣。此法镇江人最善。</p>
<h2 id="锅烧肉"><span class="header-section-number">6.29</span> 锅烧肉</h2>
<p>煮熟不去皮，放麻油灼过，切块加盐，或蘸清酱亦可。</p>
<h2 id="酱肉"><span class="header-section-number">6.30</span> 酱肉</h2>
<p>先微腌，用面酱酱之，或单用秋油拌郁，风干。</p>
<h2 id="糟肉"><span class="header-section-number">6.31</span> 糟肉</h2>
<p>先微腌，再加米糟。</p>
<h2 id="暴腌肉"><span class="header-section-number">6.32</span> 暴腌肉</h2>
<p>微盐擦揉，三日内即用。以上三味，皆冬月菜也。春夏不宜。</p>
<h2 id="尹文端公家风肉"><span class="header-section-number">6.33</span> 尹文端公家风肉</h2>
<p>杀猪一口，斩成八块，每块炒盐四钱，细细揉擦，使之无微不到。然后高挂有风无日处。偶有虫蚀，以香油涂之。夏日取用，先放水中泡一宵，再煮，水亦不可太少，以盖肉面为度。削片时，用快刀横切，不可顺肉丝而斩也。此物惟尹府至精，常以进贡。今徐州风肉不及，亦不知何故。</p>
<h2 id="家乡肉"><span class="header-section-number">6.34</span> 家乡肉</h2>
<p>杭州家乡肉，好丑不同。有上、中、下三等。大概淡而能鲜，精肉可横咬者为上品。放久即是好火腿。</p>
<h2 id="笋煨火肉"><span class="header-section-number">6.35</span> 笋煨火肉</h2>
<p>冬笋切方块，火肉切方块，同煨。火腿撤去盐水两遍，再入冰糖煨烂。席武山别驾云：凡火肉煮好后，若留作次日吃者，须留原汤，待次日将火肉投入汤中滚热才好。若干放离汤，则风燥而肉枯；用白水则又味淡。</p>
<h2 id="烧小猪"><span class="header-section-number">6.36</span> 烧小猪</h2>
<p>小猪一个，六七斤重者，钳毛去秽，叉上炭火炙之。要四面齐到时，以深黄色为度。皮上慢慢以奶酥油涂之，屡涂屡炙。食时酥为上，脆次之，硬斯下矣。旗人有单用酒、秋油蒸者，亦惟吾家龙文弟，颇得其法。</p>
<h2 id="烧猪肉"><span class="header-section-number">6.37</span> 烧猪肉</h2>
<p>凡烧猪肉，须耐性。先炙里面肉，使油膏走入皮内，则皮松脆而味不走。若先炙皮，则肉中之油尽落火上，皮既焦硬，味亦不佳。烧小猪亦然。</p>
<h2 id="排骨"><span class="header-section-number">6.38</span> 排骨</h2>
<p>取勒条排骨精肥各半者，抽去当中直骨，以葱代之，炙用醋、酱频频刷上，不可太枯。</p>
<h2 id="罗簑肉"><span class="header-section-number">6.39</span> 罗簑肉</h2>
<p>以作鸡松法作之。存盖面之皮。将皮下精肉斩成碎团，加作料烹熟。聂厨能之。</p>
<h2 id="端州三种肉"><span class="header-section-number">6.40</span> 端州三种肉</h2>
<p>一罗簑肉。一锅烧白肉，不加作料，以芝麻、盐拌之；切片煨好，以清酱拌之。三种俱宜于家常。端州聂、李二厨所作。特令杨二学之。</p>
<h2 id="杨公圆"><span class="header-section-number">6.41</span> 杨公圆</h2>
<p>杨明作肉圆，大如茶杯，细腻绝伦。汤尤鲜洁，入口如酥。大概去筋去节，斩之极细，肥瘦各半，用纤合匀。</p>
<h2 id="黄芽菜煨火腿"><span class="header-section-number">6.42</span> 黄芽菜煨火腿</h2>
<p>用好火腿削下外皮，去油存肉。先用鸡汤将皮煨酥，再将肉煨酥，放黄芽菜心，连根切段，约二寸许长；加蜜、酒酿及水，连煨半日。上口甘鲜，肉菜俱化，而菜根及菜心丝毫不散。汤亦美极。朝天宫道士法也。</p>
<h2 id="蜜火腿"><span class="header-section-number">6.43</span> 蜜火腿</h2>
<p>取好火腿，连皮切大方块，用蜜酒煨极烂，最佳。但火腿好丑、高低，判若天渊。虽出金华、兰溪、义乌三处，而有名无实者多。其不佳者，反不如腌肉矣。惟杭州忠清里王三房，四钱一斤者佳。余在尹文端公苏州公馆吃过一次，其香隔户便至，甘鲜异常。此后不能再遇此尤物矣。</p>
<h1 id="杂牲单"><span class="header-section-number">7</span> 杂牲单</h1>
<p>牛、羊、鹿三牲，非南人家常时有之之物。然制法不可不知。作《杂牲单》。</p>
<h2 id="牛肉"><span class="header-section-number">7.1</span> 牛肉</h2>
<p>买牛肉法，先下各［食甫］定钱，凑取腿筋夹肉处，不精不肥。然后带回家中，剔去皮膜，用三分酒、二分水清煨，极烂；再加秋油收汤。此太牢独法治孤行者也，不可加加别物配搭。</p>
<h2 id="牛舌"><span class="header-section-number">7.2</span> 牛舌</h2>
<p>牛舌最佳。去皮、撕膜、切片，入肉中同煨。亦有冬腌风干者，隔年食之，极似好火腿。</p>
<h2 id="羊头"><span class="header-section-number">7.3</span> 羊头</h2>
<p>羊头毛是去净，如去不净，用火烧之。洗净切开，煮烂去骨。其口内老皮俱要去净。将眼睛切成二块，去黑皮，眼珠不用，切成碎丁。取老肥母鸡汤煮之，加香蕈、笋丁，甜酒四两，秋油一杯。如吃辣，用小胡椒十二颗、葱花十二段；如吃酸，用好米醋一杯。</p>
<h2 id="羊蹄"><span class="header-section-number">7.4</span> 羊蹄</h2>
<p>煨羊蹄照煨猪蹄法，分红、白二色。大抵用清酱煮红，用盐者白。山药丁同煨。</p>
<h2 id="羊羹"><span class="header-section-number">7.5</span> 羊羹</h2>
<p>取熟羊肉斩小块，如骰子大。鸡汤煨，加笋丁、香蕈丁、山药丁同煨。</p>
<h2 id="羊肚羹"><span class="header-section-number">7.6</span> 羊肚羹</h2>
<p>将羊肚洗净，煮烂切丝，用本汤煨之。加胡椒、醋俱可。北人炒法，南人不能如其脆。钱［王与］沙方伯家锅烧羊肉极佳，将求其法。</p>
<h2 id="红煨羊肉"><span class="header-section-number">7.7</span> 红煨羊肉</h2>
<p>与红煨猪肉同。加刺眼、核桃，放入去膻。亦古法也。</p>
<h2 id="炒羊肉丝"><span class="header-section-number">7.8</span> 炒羊肉丝</h2>
<p>与炒猪肉丝同。可以用纤，愈细愈佳。葱丝拌之。</p>
<h2 id="烧羊肉"><span class="header-section-number">7.9</span> 烧羊肉</h2>
<p>羊肉切大块，重五七斤者，铁叉火上烧之。味果甘脆，宜惹宋仁宗认夜半之思也。</p>
<h2 id="全羊"><span class="header-section-number">7.10</span> 全羊</h2>
<p>全羊法有七十二种，可吃者不过十八九种而已。此屠龙之技，家厨难学。一盘一碗全是羊肉，而味各不同才好。</p>
<h2 id="鹿肉"><span class="header-section-number">7.11</span> 鹿肉</h2>
<p>鹿肉不可轻得。得而制之，其嫩鲜的獐肉之上。烧食可，煨食亦可。</p>
<h2 id="鹿筋二法"><span class="header-section-number">7.12</span> 鹿筋二法</h2>
<p>鹿筋难烂。须三日前先捶煮之，绞出臊水数遍，加肉汁汤煨之，再用鸡汁汤煨；加秋油、酒，微纤收汤；不搀他物，便成白色，用盘盛之。如兼用火腿、冬笋、香蕈同煨，便成红色，不收汤，以碗盛之。白色者加花椒细末。</p>
<h2 id="獐肉"><span class="header-section-number">7.13</span> 獐肉</h2>
<p>制獐肉与制牛鹿同。可以作脯。不如鹿肉之活，而细腻过之。</p>
<h2 id="果子狸"><span class="header-section-number">7.14</span> 果子狸</h2>
<p>果子狸，鲜者难得。其腌干者，用蜜酒酿，蒸熟，快刀切片上桌。先用米泔水泡一日，去尽盐秽。较火腿沉嫩而肥。</p>
<h2 id="假牛乳"><span class="header-section-number">7.15</span> 假牛乳</h2>
<p>用鸡蛋清拌蜜酒酿，打掇入化，上锅蒸之。以嫩腻为月。火候迟便老，蛋清太多亦老。</p>
<h2 id="鹿尾"><span class="header-section-number">7.16</span> 鹿尾</h2>
<p>尹文端公品味，以鹿尾为第一。然南方人不能常得从北京来者，又苦不鲜新。余尝得极大者，用菜叶包而蒸之，味果不同。其最佳处的尾上一道浆耳。</p>
<h1 id="羽族单"><span class="header-section-number">8</span> 羽族单</h1>
<p>鸡功最巨，诸菜赖之。如善人积阴德而人不知。故令领羽族之首，而以他禽附之。作《羽族单》</p>
<h2 id="白片鸡"><span class="header-section-number">8.1</span> 白片鸡</h2>
<p>肥鸡白片，自是太羹、玄酒之味。尤宜于下乡村、入旅店，烹饪不及之时，最为省便。煮时不可多。</p>
<p>－－－－</p>
<p>１）太羹：古代祭祀时所用的肉汁</p>
<p>２）玄酒：指水。上古无酒，祭祀用水，以水代酒。水本无色，古人习以为黑色，故称玄酒。后引申为薄酒。</p>
<p>－－－－</p>
<h2 id="鸡松"><span class="header-section-number">8.2</span> 鸡松</h2>
<p>肥鸡一只，用两腿，去筋骨剁碎，不可伤皮。用鸡蛋清、粉纤、松子肉，同剁成块。如腿不敷用，添脯子肉，切成方块，用香油灼黄，起放钵头内，加百花酒半斤、秋油一大杯、鸡油一铁勺，加冬笋、香覃、姜葱等。将所余鸡骨皮盖面，加水一大碗，下蒸笼蒸透，临吃去之。</p>
<h2 id="生炮鸡"><span class="header-section-number">8.3</span> 生炮鸡</h2>
<p>小雏鸡斩小方块，秋油、酒拌，临吃时拿起，放滚油内灼之，起锅又灼，连灼三回，盛起，用醋、酒、粉纤、葱花喷之。</p>
<h2 id="鸡粥"><span class="header-section-number">8.4</span> 鸡粥</h2>
<p>肥母鸡一只，用刀将两脯肉去皮细刮，或用刨刀亦可；只可刮刨，不可斩，斩之便不腻矣。再用余鸡熬汤下之。吃时加细米粉、火腿屑、松子肉，共敲碎放汤内。起锅时放葱姜，浇鸡油，或去渣，或存渣滓，俱可。宜于老人。大概斩碎者去渣，刮刨者不去渣。</p>
<h2 id="焦鸡"><span class="header-section-number">8.5</span> 焦鸡</h2>
<p>肥母鸡洗净，整下锅煮。用猪油四两、茴香四个，煮成八分熟，再拿香油灼黄，还下原汤熬浓，用秋油、酒、整葱收起。临上片碎，并将原卤浇之，或拌蘸亦可。此杨中丞家法也。方辅兄家亦好。</p>
<h2 id="捶鸡"><span class="header-section-number">8.6</span> 捶鸡</h2>
<p>将整鸡捶碎，秋油、酒煮之。南京高南昌太守家制之最精。</p>
<h2 id="炒鸡片"><span class="header-section-number">8.7</span> 炒鸡片</h2>
<p>用鸡脯肉去皮，斩成薄片。用豆粉、麻油、秋油拌之，纤粉调之，鸡蛋清拌。临下锅加酱、瓜、姜、葱花末。须用极旺之火炒。一盘不过四两，火气才透。</p>
<h2 id="蒸小鸡"><span class="header-section-number">8.8</span> 蒸小鸡</h2>
<p>用小嫩鸡雏，整放盘中，上加秋油、甜酒、香蕈、笋尖，饭锅上蒸之。</p>
<h2 id="酱鸡"><span class="header-section-number">8.9</span> 酱鸡</h2>
<p>生鸡一只，用清酱浸一昼夜而风干之。此三冬菜也。</p>
<h2 id="鸡丁"><span class="header-section-number">8.10</span> 鸡丁</h2>
<p>取鸡脯子切骰子小块，入滚油炮炒之，用秋油、酒收起；加荸荠丁、笋丁、香蕈丁拌之，汤以黑色为佳。</p>
<h2 id="鸡圆"><span class="header-section-number">8.11</span> 鸡圆</h2>
<p>斩鸡脯子肉为圆，如酒杯大，鲜嫩如虾团。扬州臧八太爷制之最精。法用猪油、萝卜、纤粉揉成，不可放馅。</p>
<h2 id="蘑菇煨鸡"><span class="header-section-number">8.12</span> 蘑菇煨鸡</h2>
<p>口蘑菇四两，开水泡去砂，用冷水漂，牙刷擦，再用清水漂四次，用菜油二两炮透，加酒喷。将鸡斩块放锅内，滚去沫，下甜酒、清酱，煨八分功程，下蘑菇，再煨二分功程，加笋、葱、椒起锅，不用水，加冰糖三钱。</p>
<h2 id="梨炒鸡"><span class="header-section-number">8.13</span> 梨炒鸡</h2>
<p>取雏鸡胸肉切片，先用猪油三两熬熟，炒三四次，加麻油一瓢，纤粉、盐花、姜汁、花椒末各一茶匙，再加雪梨薄片，香蕈小块，炒三四次起锅，盛五寸盘。</p>
<h2 id="假野鸡卷"><span class="header-section-number">8.14</span> 假野鸡卷</h2>
<p>将脯子斩碎，用鸡子一个，调清酱郁之，将网油画碎，分包小包，油里炮透，再加清酱、酒作料，香蕈、木耳起锅，加糖一撮。</p>
<h2 id="黄芽菜炒鸡"><span class="header-section-number">8.15</span> 黄芽菜炒鸡</h2>
<p>将鸡切块，起油锅生炒透，酒滚二三十次，加秋油后滚二三十次，下水滚，将菜切块，俟鸡有七分熟，将菜下锅；再滚三分，加糖、葱、大料。其菜要另滚熟搀用。每一只用油四两。</p>
<h2 id="栗子炒鸡"><span class="header-section-number">8.16</span> 栗子炒鸡</h2>
<p>鸡斩块，用菜油二两炮，加酒一饭碗，秋油一小杯，水一饭碗，煨七分熟；先将栗子煮熟，同笋下之，再煨三分起锅，下糖一撮。</p>
<h2 id="灼八块"><span class="header-section-number">8.17</span> 灼八块</h2>
<p>嫩鸡一只，斩八块，滚油炮透，去油，加清酱一杯、酒半斤，煨熟便起，不用水，用武火。</p>
<h2 id="珍珠团"><span class="header-section-number">8.18</span> 珍珠团</h2>
<p>熟鸡脯子，切黄豆大块，清酱、酒拌匀，用干面滚满，入锅炒。炒用素油。</p>
<h2 id="黄芪蒸鸡治疗"><span class="header-section-number">8.19</span> 黄芪蒸鸡治疗</h2>
<p>取童鸡未曾生蛋者杀之，不见水，取出肚脏，塞黄芪一两，架箸放锅内蒸之，四面封口，熟时取出。卤浓而鲜，可疗弱症。</p>
<h2 id="卤鸡"><span class="header-section-number">8.20</span> 卤鸡</h2>
<p>囫囵鸡一只，肚内塞葱三十条，茴香二钱，用酒一斤，秋油一小杯半，先滚一枝香，加水一斤，脂油二两，一齐同煨；待鸡熟，取出脂油。水要用熟水，收浓卤一饭碗，才取起；或拆碎，或薄刀片之，仍以原卤拌食。</p>
<h2 id="蒋鸡"><span class="header-section-number">8.21</span> 蒋鸡</h2>
<p>童子鸡一只，用盐四钱、酱油一匙、老酒半茶杯、姜三大片，放砂锅内，隔水蒸烂，去骨，不用水，蒋御史家法也。</p>
<h2 id="唐鸡"><span class="header-section-number">8.22</span> 唐鸡</h2>
<p>鸡一只，或二斤，或三斤，如用二斤者，用酒一饭碗，水三饭碗；用三斤者，酌添。先将鸡切块，用菜油二两，候滚滚以熟，爆鸡要透。先用酒滚一、二十滚，再下水约二、三百滚，用秋油一酒杯，起锅时加白糖一钱，唐静涵家法也。</p>
<h2 id="鸡肝"><span class="header-section-number">8.23</span> 鸡肝</h2>
<p>用酒、醋喷炒，以嫩为贵。</p>
<h2 id="鸡血"><span class="header-section-number">8.24</span> 鸡血</h2>
<p>取鸡血为条，加鸡汤、酱醋、索粉作羹，宜于老人。</p>
<h2 id="鸡丝"><span class="header-section-number">8.25</span> 鸡丝</h2>
<p>拆鸡为丝，秋油、芥末、醋拌之。此杭菜也。加笋芹俱可。用笋丝、秋油、酒炒之亦可。拌者用熟鸡，炒者用生鸡。</p>
<h2 id="糟鸡"><span class="header-section-number">8.26</span> 糟鸡</h2>
<p>糟鸡与糟肉同。</p>
<h2 id="鸡肾"><span class="header-section-number">8.27</span> 鸡肾</h2>
<p>取鸡肾三十个，煮微熟，去皮，用鸡汤加作炒煨之。鲜嫩绝伦。</p>
<h2 id="鸡蛋"><span class="header-section-number">8.28</span> 鸡蛋</h2>
<p>鸡蛋去壳放碗中，将竹箸打一千加蒸之，绝嫩。凡蛋一煮而老，一千煮而反嫩。加茶叶煮者，以两炷香为度。蛋一百，用盐一两；五十，用盐五钱。加酱煨亦可。其他则或煎或炒俱可。斩碎黄雀蒸之，亦佳。</p>
<h2 id="野鸡五法"><span class="header-section-number">8.29</span> 野鸡五法</h2>
<p>野鸡披胸肉，清酱郁过，以网油包放铁奁上烧之。作方片可，作卷子亦可。此一法也。切片加作料炒，一法也。取胸肉作丁，一法也。当家鸡整煨，一法也。先用油灼，拆丝加酒、秋油、醋，同芹菜冷拌，一法也。生片其肉，入火锅中，登时便吃，亦一法也。其弊的肉嫩则味不入，味入则肉又老。</p>
<h2 id="赤炖肉鸡"><span class="header-section-number">8.30</span> 赤炖肉鸡</h2>
<p>赤炖肉鸡，洗切净，每一斤用好酒十二两、盐二钱五分、冰糖四钱，研酌加桂皮，同入砂锅中，文炭火煨之。倘酒将干，鸡肉沿未烂，每斤酌加清开水一茶杯。</p>
<h2 id="蘑菇煨鸡-1"><span class="header-section-number">8.31</span> 蘑菇煨鸡</h2>
<p>鸡肉一斤，甜酒一斤，盐三钱，冰糖四钱，蘑菇用新鲜不霉者，文火煨两枝线香为度。不可用水，先煨鸡八分熟，再下蘑菇。</p>
<h2 id="鸽子"><span class="header-section-number">8.32</span> 鸽子</h2>
<p>鸽子加好火腿同煨，甚佳。不用火腿亦可。</p>
<h2 id="鸽蛋"><span class="header-section-number">8.33</span> 鸽蛋</h2>
<p>煨鸽蛋法与煨鸡肾同。或煎食亦可，加微醋亦可。</p>
<h2 id="野鸭"><span class="header-section-number">8.34</span> 野鸭</h2>
<p>野鸭切厚片，秋油郁过，用两片雪梨夹住炮炒之。苏州包道台家制法最精，今失传矣。用蒸家鸭法蒸之亦可。</p>
<h2 id="蒸鸭"><span class="header-section-number">8.35</span> 蒸鸭</h2>
<p>生肥鸭去骨，内用糯米一酒杯，火腿丁、大头菜丁、香蕈、笋丁、秋油、酒、小蘑麻油、葱花，俱灌鸭肚内，外用鸡汤放盘中，隔水蒸透，此真定魏太守家法也。</p>
<h2 id="鸭糊涂"><span class="header-section-number">8.36</span> 鸭糊涂</h2>
<p>用肥鸭白煮八分熟，冷定去骨，拆成天然不方不圆之块，下原汤内煨，加盐三钱、酒半斤、捶碎山药同下锅作纤，临煨烂时，再加姜末、香蕈、葱花。如要浓汤，加放粉纤。以芋代山药亦妙。</p>
<h2 id="卤鸭"><span class="header-section-number">8.37</span> 卤鸭</h2>
<p>不用水用酒，煮鸭去骨，加作料食之，高要令杨公家法也。</p>
<h2 id="鸭脯"><span class="header-section-number">8.38</span> 鸭脯</h2>
<p>用肥鸭斩大方块，用酒半斤、秋油一杯、笋、香蕈、葱花闷之，收卤起锅。</p>
<h2 id="烧鸭"><span class="header-section-number">8.39</span> 烧鸭</h2>
<p>用雏鸭上叉烧之。冯观察家厨最精。</p>
<h2 id="挂卤鸭"><span class="header-section-number">8.40</span> 挂卤鸭</h2>
<p>塞葱鸭腹，盖闷而烧。水西门许店最精。家中不能作。有黄黑二色，黄者更妙。</p>
<h2 id="干蒸鸭"><span class="header-section-number">8.41</span> 干蒸鸭</h2>
<p>杭州商人何星举家干蒸鸭。将肥鸭一只，洗净斩八块，加甜酒、秋油，淹满鸭面，放磁罐中封好，置干锅中蒸之；用文炭火，不用水，临上时，其精肉皆烂如泥。以线香二枝为度。</p>
<h2 id="野鸭团"><span class="header-section-number">8.42</span> 野鸭团</h2>
<p>细斩野鸭胸前肉，加猪油微纤，调揉成团，入鸡汤滚之。或用本鸭汤亦佳。太兴孔亲家制之甚精。</p>
<h2 id="徐鸭"><span class="header-section-number">8.43</span> 徐鸭</h2>
<p>顶大鲜鸭一只，用百花酒十二两，青盐一两二钱、滚水一汤碗，冲化去渣沫，再兑冷水七饭碗，鲜姜四厚片，约重一两，同入大瓦盖钵内，将皮纸封固口，用大火笼烧透大炭吉三元（约二文一个）；外用套包一个，将火笼罩定，不可令其走气。约早点时炖起，至晚方好。速则恐其不透，味便不佳矣。其炭吉烧透后，不宜更换瓦钵，亦不预先开看。鸭破开时，将清水洗后，用洁净无浆布拭干入钵。</p>
<h2 id="煨麻雀"><span class="header-section-number">8.44</span> 煨麻雀</h2>
<p>取麻雀五十只，以清酱、甜酒煨之，熟后去爪脚，单取雀胸、头肉，连放盘中，甘鲜异常。其他鸟鹊俱可类推。但鲜者一时难得。薛生白常劝人勿食人间豢养之物，以野禽味鲜，且易消化。</p>
<h2 id="煨鹩鹑黄雀"><span class="header-section-number">8.45</span> 煨鹩鹑、黄雀</h2>
<p>鹩鹑用六合来者最佳。有现成制好者。黄雀用苏州糟，加蜜酒煨烂，下作料，与煨麻雀同。苏州沈观察煨黄雀并骨如泥，不知作何制法。炒鱼片亦精。其厨馔之精，合吴门推为第一。</p>
<h2 id="云林鹅"><span class="header-section-number">8.46</span> 云林鹅</h2>
<p>《倪云林集》中载制鹅法。整套鹅一只，洗净后用盐三钱擦其腹内，塞葱一帚填实其中，外将蜜拌酒通身满涂之，锅中一大碗酒、一大碗水蒸之，用竹箸架之，不使鹅身近水。灶内用山茅二束，缓缓烧尽为度。俟锅盖冷后揭开锅盖，将鹅翻身，仍将锅盖封好蒸之，再用茅柴一束烧尽为度。柴俟其自尽，不可挑拨。锅盖用绵纸糊封，逼燥裂缝，以水润之。起锅时，不但鹅烂如泥，汤亦鲜美。以此法制鸭，味美亦同。每茅柴一束，重一斤八两。擦盐时，串入葱、椒末子，以酒和匀。《云林集》中，载食品甚多；只此一法，试之颇效，余俱附会。</p>
<h1 id="水族有鳞单"><span class="header-section-number">9</span> 水族有鳞单</h1>
<p>鱼皆去鳞，惟鲥鱼不去。我道有鳞而鱼形始全。作《水族有鳞单》</p>
<h2 id="边鱼"><span class="header-section-number">9.1</span> 边鱼</h2>
<p>边鱼活者，加酒、秋油蒸之。玉色为度。一作呆白天色，则肉老而味变矣。并须盖好，不可受锅盖上之水气。临起加香蕈、笋尖。或用酒煎亦佳；用酒不用水，号“假鲥鱼”。</p>
<h2 id="鲫鱼"><span class="header-section-number">9.2</span> 鲫鱼</h2>
<p>鲫鱼先要善买。择其扁身而带白色者，其肉嫩而松；熟后一提，肉即卸骨而下。黑脊浑身者，崛强槎枒，鱼中之喇子也，断不可食。照边鱼蒸法，最佳。其次煎吃亦妙。拆肉下可以作羹。通州人能煨之，骨尾俱酥，号“麻鱼”，利小儿食。然总不如蒸食之得真味也。六合龙池出者，愈大愈嫩，亦奇。蒸时用酒不用水，稍稍用糖以起其鲜。以鱼之小大，酌情量秋油、酒之多寡。</p>
<h2 id="白鱼"><span class="header-section-number">9.3</span> 白鱼</h2>
<p>白鱼肉最细。用糟鲥鱼同蒸之，最佳。或冬日微腌，加酒酿糟二日，亦佳。余在江中得网起活者，用酒蒸食，美不可言。糟之最佳，不可太久，久则肉木矣。</p>
<h2 id="季鱼"><span class="header-section-number">9.4</span> 季鱼</h2>
<p>季鱼少骨，炒片最佳。炒者以片薄为贵。用秋油细郁后，用纤粉、蛋清搂之，入油锅炒，加作料炒之。油用素油。</p>
<h2 id="土步鱼"><span class="header-section-number">9.5</span> 土步鱼</h2>
<p>杭州以土步鱼为上品。而金陵人贱之，目为虎头蛇，可发一笑。肉最松嫩。煎之，煮之，蒸之俱可。加腌芥作汤，作羹，尤鲜。</p>
<h2 id="鱼松"><span class="header-section-number">9.6</span> 鱼松</h2>
<p>用青鱼、［鱼军］鱼蒸熟，将肉拆下，放油锅中灼之，黄色，加盐花、葱、椒、瓜、姜。冬日封瓶中，可以一月。</p>
<h2 id="鱼圆"><span class="header-section-number">9.7</span> 鱼圆</h2>
<p>用白鱼、青鱼活者，剖半钉板上，用刀刮下肉，留剌的板上；将肉斩化，用豆粉、猪油拌，将手搅之；放微微盐水，不用清酱，加葱、姜汁作团，成后，放滚水中煮熟撩起，冷水养之，临吃入鸡汤、紫菜滚。</p>
<h2 id="鱼片"><span class="header-section-number">9.8</span> 鱼片</h2>
<p>取青鱼、季鱼片，秋油郁之，加纤纷、蛋清，起油锅炮炒，用小盘盛起，加葱、椒、瓜、姜，极多不过六两，太多则火气不透。</p>
<h2 id="连鱼豆腐"><span class="header-section-number">9.9</span> 连鱼豆腐</h2>
<p>用大连鱼煎熟，加豆腐，喷酱、水、葱、酒滚之，俟汤也半红起锅，其头味尤美。此杭州菜也。用酱多少，须相鱼而行。</p>
<h2 id="醋搂鱼"><span class="header-section-number">9.10</span> 醋搂鱼</h2>
<p>用活青鱼切大块，油灼之，加酱、醋、酒喷之，汤多为妙。俟熟即速起锅。此物杭州西湖上五柳居有名。而今则酱臭而鱼败矣。甚矣！宋嫂鱼羹，徒存虚名。《梦梁录》不足信也。鱼不可大，大则味不入；不可小，小则剌多。</p>
<h2 id="银鱼"><span class="header-section-number">9.11</span> 银鱼</h2>
<p>银鱼起水时，名冰鲜。加鸡汤、火腿汤煨之。或炒食甚嫩。干者泡软，用酱水炒亦妙。</p>
<h2 id="台鲞"><span class="header-section-number">9.12</span> 台鲞</h2>
<p>台鲞好丑不一。出台州松门者为佳，肉软而鲜肥。生时拆之，便可当作小菜，不必煮食也；用鲜肉同煨，须肉烂时放鲞，否则鲞消化不见矣，冻之即为鲞冻，绍兴人法也。</p>
<h2 id="糟鲞"><span class="header-section-number">9.13</span> 糟鲞</h2>
<p>冬日用大鲤鱼腌而干之，入酒糟，置坛中，封口。夏日食之。不可烧酒作泡。用烧酒者，不无辣味。</p>
<h2 id="虾子勒鲞"><span class="header-section-number">9.14</span> 虾子勒鲞</h2>
<p>夏日选白净带子勒鲞，放水中一日，泡去盐味，太阳晒干，入锅油煎一面黄取起，以一面未黄者铺上虾子，放盘中，加白糖蒸之，以一炷香为度。三伏日食之绝妙。</p>
<h2 id="鱼脯"><span class="header-section-number">9.15</span> 鱼脯</h2>
<p>活青鱼去头尾，斩小方块，盐腌透，风干，入锅油煎；加作料收卤，再炒芝麻滚拌起锅，苏州法也。</p>
<h2 id="家常煎鱼"><span class="header-section-number">9.16</span> 家常煎鱼</h2>
<p>家常煎鱼，须要耐性。将［鱼军］鱼洗净，切块盐腌，压扁，入油中两面熯黄，多加酒、秋油，文火慢慢滚之，然后收汤作卤，使作料之味全入鱼中。第此法指鱼之不活者而言。如活者，又以速起锅为妙。</p>
<h2 id="黄姑鱼"><span class="header-section-number">9.17</span> 黄姑鱼</h2>
<p>岳州出小鱼，长二三寸，晒干寄来。加酒剥皮，放饭锅上蒸而食之，味最鲜，号“黄姑鱼”。</p>
<h1 id="水族无鳞单"><span class="header-section-number">10</span> 水族无鳞单</h1>
<p>鱼无鳞者，其腥加倍，须加意烹饪；以姜、桂胜之。作《水族无鳞单》</p>
<h2 id="汤鳗"><span class="header-section-number">10.1</span> 汤鳗</h2>
<p>鳗鱼最忌出骨。因此物性本腥重，不可过于摆布，失其天真，犹鲥鱼之不可去鳞也。清煨者，以河鳗一条，洗去滑涎，斩寸为段，入磁罐中，用酒水煨烂，下秋油起锅，加冬腌新芥菜作汤，重用葱、姜之类，以杀其腥。常熟顾比部家，用纤粉、山药干煨，亦妙。或加作料直置盘中蒸之，不用水。家致华分司蒸鳗最佳。秋油、酒四六兑，务使汤浮于本身。起笼时，尤要恰好，迟则皮皱味失。</p>
<h2 id="红煨鳗"><span class="header-section-number">10.2</span> 红煨鳗</h2>
<p>鳗鱼用酒、水煨烂，加甜酱代秋油，入锅收汤煨干，加茴香大料起锅。有三病宜戒者：一皮有皱纹，皮便不酥；一肉散碗中，箸夹不起；一早下盐豉，入口不化。扬州朱分司家制之最精。大抵红煨者以干为贵，使卤味收入鳗肉中。</p>
<h2 id="炸鳗"><span class="header-section-number">10.3</span> 炸鳗</h2>
<p>择鳗鱼大者，去首尾，寸断之。先用麻油炸熟，取起；另将鲜蒿菜嫩尖入锅中，仍用原油炒透，即以鳗鱼平铺菜上，加作料煨一炷香。蒿菜分量，较鱼减半。</p>
<h2 id="生炒甲鱼"><span class="header-section-number">10.4</span> 生炒甲鱼</h2>
<p>将甲鱼去骨，用麻油炮炒之，加秋油一杯、鸡汁一杯。此真定魏太守家法也。</p>
<h2 id="酱炒甲鱼"><span class="header-section-number">10.5</span> 酱炒甲鱼</h2>
<p>将甲鱼煮半熟，去骨，起油锅炮炒，加酱水、葱、椒，收汤成卤，然后起锅。此杭州法也。</p>
<h2 id="带骨甲鱼"><span class="header-section-number">10.6</span> 带骨甲鱼</h2>
<p>要一个半斤重者，斩四块，加脂油三两，起油锅煎两面黄，加水、秋油、酒煨；先武火，后文火，至八分熟加蒜，起锅用葱、姜、糖。甲鱼宜小不宜大。俗号“童子脚鱼”才嫩。</p>
<h2 id="青盐甲鱼"><span class="header-section-number">10.7</span> 青盐甲鱼</h2>
<p>斩四块，起油锅炮透。每甲鱼一斤，用酒四两、大茴香三钱、盐一钱半，煨至半好，下脂油二两；切小豆块再煨，加蒜头、笋尖，起时用葱、椒，或用秋油，则不用盐。此苏州唐静涵家法。甲鱼大则老，小则腥，须买其中样者。</p>
<h2 id="汤煨甲鱼"><span class="header-section-number">10.8</span> 汤煨甲鱼</h2>
<p>将甲鱼白煮，去骨拆碎，用鸡汤、秋油、酒煨汤二碗，收至一碗，起锅，用葱、椒、姜末糁之。吴竹屿制之最佳。微用纤，才得汤腻。</p>
<h2 id="全壳甲鱼"><span class="header-section-number">10.9</span> 全壳甲鱼</h2>
<p>山东杨参将家，制甲鱼去首尾，取肉及裙，加作料煨好，仍以原壳覆之。每宴客，一客之前以小盘献一甲鱼。见者悚然，犹虑其动。惜未传其法。</p>
<h2 id="鳝丝羹"><span class="header-section-number">10.10</span> 鳝丝羹</h2>
<p>鳝鱼煮半熟，划丝去骨，加酒、秋油煨之，微用纤粉，用真金菜、冬瓜、长葱为羹。南京厨者辄制鳝为炭，殊不可解。</p>
<h2 id="炒鳝"><span class="header-section-number">10.11</span> 炒鳝</h2>
<p>拆鳝丝炒之，略焦，如炒肉鸡之法，不可用水。</p>
<h2 id="段鳝"><span class="header-section-number">10.12</span> 段鳝</h2>
<p>切鳝以寸为段，照煨鳗法煨之，或先用油炙，使坚，再以冬瓜、鲜笋、香蕈作配，微用酱水，重用姜汁。</p>
<h2 id="虾圆"><span class="header-section-number">10.13</span> 虾圆</h2>
<p>虾圆照鱼圆法。鸡汤煨之，干炒亦可。大概捶虾时不宜过细，恐失真味。鱼圆亦然。或竟剥夺虾肉以紫菜拌之，亦佳。</p>
<h2 id="虾饼"><span class="header-section-number">10.14</span> 虾饼</h2>
<p>以虾捶烂，团而煎之，即为虾饼。</p>
<h2 id="醉虾"><span class="header-section-number">10.15</span> 醉虾</h2>
<p>带壳用酒炙黄，捞起，加清酱、米醋煨之，用碗闷之。临食放盘中，其壳俱酥。</p>
<h2 id="炒虾"><span class="header-section-number">10.16</span> 炒虾</h2>
<p>炒虾照炒鱼法，可用韭配。或加冬腌芥菜，则不可用韭矣。有捶扁其尾单炒者，亦觉新异。</p>
<h2 id="蟹"><span class="header-section-number">10.17</span> 蟹</h2>
<p>蟹宜独食，不宜搭配他物。最好以淡盐汤煮熟，自剥自食为妙。蒸者味虽全，而失之太淡。</p>
<h2 id="蟹羹"><span class="header-section-number">10.18</span> 蟹羹</h2>
<p>剥蟹为羹，即用原汤煨之，不加鸡汁，独用为妙。见俗厨从中加鸭舌，或鱼翅，或海参者，徒夺其味而惹其腥恶，劣极矣！</p>
<h2 id="炒蟹粉"><span class="header-section-number">10.19</span> 炒蟹粉</h2>
<p>以现剥现炒之蟹为佳。过两个时辰，则肉干而味失。</p>
<h2 id="剥壳蒸蟹"><span class="header-section-number">10.20</span> 剥壳蒸蟹</h2>
<p>将蟹剥壳，取肉、取黄，仍置壳中，放五六只在生鸡蛋上蒸之。上桌时完然一蟹，惟去爪脚。比炒蟹粉觉有新色。杨兰坡明府，以南瓜肉拌蟹，颇奇。</p>
<h2 id="蛤蜊"><span class="header-section-number">10.21</span> 蛤蜊</h2>
<p>剥蛤蜊肉，加韭菜炒之佳。或为汤亦可。起迟便枯。</p>
<h2 id="蚶"><span class="header-section-number">10.22</span> 蚶</h2>
<p>蚶有三吃法。用热水喷之，半熟去盖，加酒、秋油醉之；或用鸡汤滚熟，去盖入汤；或全去其盖，作羹亦可。但宜速起，迟则肉枯。蚶出奉化县，品在［虫车］［虫敖］、蛤蜊之上。</p>
<h2 id="虫车虫敖"><span class="header-section-number">10.23</span> ［虫车］［虫敖］</h2>
<p>先将五花肉切片，用作料闷烂。将［虫车］［虫敖］洗净，麻油炒仍将肉片连卤烹之。秋油要重些，方得有味。加豆腐亦可。［虫车］［虫敖］从扬州来，虑坏则取壳中肉，置猪油中，可以远行。有晒为干者，亦佳。入鸡汤烹之，味在蛏干之上。捶烂［虫车］［虫敖］作饼，如虾饼样，煎吃加作料亦佳。</p>
<h2 id="程泽弓蛏干"><span class="header-section-number">10.24</span> 程泽弓蛏干</h2>
<p>程泽弓商人家制蛏干，用冷水泡一日，滚水煮两日，撤汤五次。一寸之干，发开有二寸，如鲜蛏一般，才人鸡汤煨之。扬州人学之，俱不能及。</p>
<h2 id="鲜蛏"><span class="header-section-number">10.25</span> 鲜蛏</h2>
<p>烹蛏法与［虫车］［虫敖］同。单炒亦可。何春巢家蛏汤豆腐之炒，竟成绝品。</p>
<h2 id="水鸡"><span class="header-section-number">10.26</span> 水鸡</h2>
<p>水鸡去身用腿，先用油灼之，加秋油、甜酒、瓜、姜起锅。或拆肉炒之，味与鸡相似。</p>
<h2 id="熏蛋"><span class="header-section-number">10.27</span> 熏蛋</h2>
<p>将鸡蛋加作料煨好，微微熏干，切片放盘中，可以佐膳。</p>
<h2 id="茶叶蛋"><span class="header-section-number">10.28</span> 茶叶蛋</h2>
<p>鸡蛋百个，用盐一两，粗茶叶煮两枝线香为度。如蛋五十个，只用五钱盐，照数加减。可作点心。</p>
<h1 id="杂素菜单"><span class="header-section-number">11</span> 杂素菜单</h1>
<p>菜有荤素，犹衣有表里也。富贵之人嗜素甚于嗜荤。作《素菜单》。</p>
<h2 id="蒋侍郎豆腐"><span class="header-section-number">11.1</span> 蒋侍郎豆腐</h2>
<p>豆腐两面去皮，每块切成十六片，晾干用猪油熬清烟起才下豆腐，略洒盐花一撮，翻身后，用好甜酒一茶杯，大虾米一百二十个；如无大虾米，用小虾米三百个；先将虾米滚泡一个时辰，秋油一小杯，再滚一回，加糖一撮，再滚一回，用细葱半寸许长，一百二十段，缓缓起锅。</p>
<h2 id="杨中丞豆腐"><span class="header-section-number">11.2</span> 杨中丞豆腐</h2>
<p>用嫩豆腐煮去豆气，入鸡汤，同鳆鱼片滚数刻，加糟油、香蕈起锅。鸡汁须浓，鱼片要薄。</p>
<h2 id="张恺豆腐"><span class="header-section-number">11.3</span> 张恺豆腐</h2>
<p>将虾米捣碎，入豆腐中，起油锅，加作料干炒。</p>
<h2 id="庆元豆腐"><span class="header-section-number">11.4</span> 庆元豆腐</h2>
<p>将豆豉一茶杯，水泡烂，入豆腐同炒起锅。</p>
<h2 id="芙蓉豆腐"><span class="header-section-number">11.5</span> 芙蓉豆腐</h2>
<p>用腐脑放井水泡三次，去豆气，入鸡汤中滚，起锅时加紫菜、虾肉。</p>
<h2 id="王太守八宝豆腐"><span class="header-section-number">11.6</span> 王太守八宝豆腐</h2>
<p>用嫩片切粉碎，加香蕈屑、蘑菇屑、松子仁屑、瓜子仁屑、鸡屑、火腿屑，同入浓鸡汁中，炒滚起锅。用腐脑亦可。用瓢不用箸。孟亭太守云：“此圣祖师赐徐健庵尚书方也。尚书取方时，御膳房费一千两。”太守之祖楼村先生为尚书门生，故得之。</p>
<h2 id="程立万豆腐"><span class="header-section-number">11.7</span> 程立万豆腐</h2>
<p>乾隆廿三年，同金寿门在扬州程立尤家食煎豆腐，精绝无双。其腐两面黄干，无丝毫卤汁，微有［虫车］［虫敖］鲜味，然盘中并无［虫车］［虫敖］及他杂物也。次日告查宣门，查曰：“我能之！我当特请。”已而，同杭堇浦同食于查家，则上箸大笑；乃纯是鸡雀脑为之，并非真豆腐，肥腻难耐矣。其费十倍于程，而味远不及也。惜其时余以妹丧急归，不及向程求方。程逾年亡。至今悔之。仍存其名，以俟再访。</p>
<h2 id="冻豆腐"><span class="header-section-number">11.8</span> 冻豆腐</h2>
<p>将豆腐冻一夜，切方块，滚去豆味，加鸡汤汁、火腿汁、肉汁煨之。上桌时，撤去鸡火腿之类，单留香蕈、冬笋。豆腐煨久则松，面起蜂窝，如冻腐矣。故炒腐宜嫩，煨者宜老。家致华分司，用蘑菇煮豆腐，虽夏月亦照冻腐之法，甚佳。切不可加荤汤，致失清味。</p>
<h2 id="虾油豆腐"><span class="header-section-number">11.9</span> 虾油豆腐</h2>
<p>取陈虾油，代清酱炒豆腐。须两面熯黄。油锅要热，用猪油、葱、椒。</p>
<h2 id="蓬蒿菜"><span class="header-section-number">11.10</span> 蓬蒿菜</h2>
<p>取蒿尖用油灼瘪，放鸡汤中滚之，起时加松菌百枚。</p>
<h2 id="蕨菜"><span class="header-section-number">11.11</span> 蕨菜</h2>
<p>用蕨菜不可爱惜，须尽去其枝叶，单取直根，洗净煨烂，再用鸡肉汤煨。必买矮弱者才肥。</p>
<h2 id="葛仙米"><span class="header-section-number">11.12</span> 葛仙米</h2>
<p>将米细检淘净，煮米烂，用鸡汤、火腿汤煨。临上时，要只见米，不见鸡肉、火腿搀和才佳。此物陶方伯家制之最精。</p>
<h2 id="石发"><span class="header-section-number">11.13</span> 石发</h2>
<p>制法与葛仙米同。夏日用麻油、醋、秋油拌之，亦佳。</p>
<h2 id="素烧鹅"><span class="header-section-number">11.14</span> 素烧鹅</h2>
<p>煮烂山药，切寸为段，腐皮包，入油煎之，加秋油、酒、糖、瓜、姜，以色红为度。</p>
<h2 id="韭"><span class="header-section-number">11.15</span> 韭</h2>
<p>韭，荤物也。专取韭白，加虾米炒之便佳。或用鲜蚬亦可，蚬亦可，肉亦可。</p>
<h2 id="芹"><span class="header-section-number">11.16</span> 芹</h2>
<p>芹，素物也，愈肥愈妙。取白根炒之，加笋，以熟为度。今人有以炒肉者，清浊不伦。不熟者，虽脆无味。或生拌野鸡，又当别论。</p>
<h2 id="豆芽"><span class="header-section-number">11.17</span> 豆芽</h2>
<p>豆芽柔脆，余颇爱之。炒须熟烂。作料之味，才能融洽。可配燕窝，以柔配柔，以白配白故也。然以极贱而陪极贵，人多嗤之。不知惟巢、由正可陪尧、舜耳。</p>
<h2 id="茭"><span class="header-section-number">11.18</span> 茭</h2>
<p>茭白炒肉、炒鸡俱可。切整段，酱醋炙之，尤佳。煨肉亦佳。须切片，以寸为度，初出太细者无味。</p>
<h2 id="青菜"><span class="header-section-number">11.19</span> 青菜</h2>
<p>青菜择嫩者，笋炒之。夏日芥末拌，加微醋，可以醒胃。加火腿片，可以作汤。亦须现拨者才软。</p>
<h2 id="台菜"><span class="header-section-number">11.20</span> 台菜</h2>
<p>炒台菜心最懦，剥去外皮，入蘑菇、新笋作汤。炒食加虾肉，亦佳。</p>
<h2 id="白菜"><span class="header-section-number">11.21</span> 白菜</h2>
<p>白菜炒食，或笋煨亦可。火腿片煨、鸡汤煨俱可。</p>
<h2 id="黄芽菜"><span class="header-section-number">11.22</span> 黄芽菜</h2>
<p>此菜以北方来者为佳。或用醋搂，或加虾米煨之，一熟便吃，迟则色、味俱变。</p>
<h2 id="瓢儿菜"><span class="header-section-number">11.23</span> 瓢儿菜</h2>
<p>炒瓢菜心，以干鲜无汤为贵。雪压后更软。王孟亭太守家制之最精。不加别物，宜用荤油。</p>
<h2 id="波菜"><span class="header-section-number">11.24</span> 波菜</h2>
<p>波菜肥嫩，加酱水豆腐煮之。杭人名“金镶白玉板”是也。如此种菜虽瘦而肥，可不必再加笋尖、香蕈。</p>
<h2 id="蘑菇"><span class="header-section-number">11.25</span> 蘑菇</h2>
<p>蘑菇不止作汤。炒食域佳。但口蘑最易藏沙，更易受霉，须藏之得法，制之得宜。鸡腿蘑便易收拾，亦复讨好。</p>
<h2 id="松菌"><span class="header-section-number">11.26</span> 松菌</h2>
<p>松菌加口蘑炒最佳。或单用秋油泡食，亦妙。惟不便久留耳，置各菜中，俱能助鲜，可入燕窝作底垫，以其嫩也。</p>
<h2 id="面筋三法"><span class="header-section-number">11.27</span> 面筋三法</h2>
<p>一法面筋入油锅炙枯，再用鸡汤、蘑菇清煨。一法不炙，用水泡，切条入浓鸡汁炒之，加冬笋、天花。章淮树观察家制之最精。上盘时宜毛撕，不宜光切。加虾米泡汁，甜酱炒之，甚佳。</p>
<h2 id="茄二法"><span class="header-section-number">11.28</span> 茄二法</h2>
<p>吴小谷广文家，将整茄子削皮，滚水泡去苦汁，猪油炙之。炙时须待泡水干后，用甜酱水干煨，甚佳。卢八太爷家，切茄作小块，不去皮，入油灼微黄，加秋油炮炒，亦佳。是二法者，俱学之而未尽其妙，惟蒸烂划开，用麻油、米醋拌，则夏间亦颇可食。或煨干作脯，置盘中。</p>
<h2 id="苋羹"><span class="header-section-number">11.29</span> 苋羹</h2>
<p>苋须细摘嫩尖，干炒，加虾米或虾仁，更佳。不可见汤。</p>
<h2 id="芋羹"><span class="header-section-number">11.30</span> 芋羹</h2>
<p>芋性柔腻，入荤入素俱可。或切碎作鸭羹，或煨肉，或同豆腐加酱水煨。徐兆璜明府家，选小芋子，入嫩鸡煨汤，炒极！惜其制法未传。大抵只用作料，不用水。</p>
<h2 id="豆腐皮"><span class="header-section-number">11.31</span> 豆腐皮</h2>
<p>将腐皮泡软，加秋油中、醋、虾米拌之，宜于夏日。蒋侍郎家入海参用，颇妙。加紫菜、虾肉作汤，亦相宜。或用蘑菇、笋煨清汤，亦佳。以烂为度。芜湖敬和尚，将腐皮卷筒切段，油中微炙，入蘑菇煨烂，极佳。不可加鸡汤。</p>
<h2 id="扁豆"><span class="header-section-number">11.32</span> 扁豆</h2>
<p>现采扁豆，用肉，汤炒之，去肉存豆。单炒者油重为佳。以肥软为贵。毛糙而瘦薄者，瘠土所生，不可食。</p>
<h2 id="瓠子王瓜"><span class="header-section-number">11.33</span> 瓠子、王瓜</h2>
<p>将［鱼军］鱼切片先炒，加瓠子，同酱汁煨。王瓜亦然。</p>
<h2 id="煨木耳香蕈"><span class="header-section-number">11.34</span> 煨木耳、香蕈</h2>
<p>扬州定慧庵僧，能将木耳煨二分厚，香蕈煨三分厚。先取蘑菇熬汁为卤。</p>
<h2 id="冬瓜"><span class="header-section-number">11.35</span> 冬瓜</h2>
<p>冬瓜之用最多。拌燕窝、鱼肉、鳗、鳝、火腿皆可。扬州定慧庵所制尤佳。红如血珀，不用荤汤。</p>
<h2 id="煨鲜菱"><span class="header-section-number">11.36</span> 煨鲜菱</h2>
<p>煨鲜菱，以鸡汤滚之。上时将汤撤去一半。池中现起者才鲜，浮水面者才嫩。加新栗、白果煨烂，尤佳。或用糖亦可。作点心亦可。</p>
<h2 id="缸豆"><span class="header-section-number">11.37</span> 缸豆</h2>
<p>缸豆炒肉，临上时，去肉存豆。以极嫩者，抽去其筋。</p>
<h2 id="煨三笋"><span class="header-section-number">11.38</span> 煨三笋</h2>
<p>将天目笋、冬笋、问政笋，煨入鸡汤，号“三笋羹”。</p>
<h2 id="芋煨白菜"><span class="header-section-number">11.39</span> 芋煨白菜</h2>
<p>芋煨极烂，入白菜心，烹之，加酱水调和，家常菜之最佳者，惟折菜须新摘肥嫩者，色青则老，摘久则枯。</p>
<h2 id="香珠豆"><span class="header-section-number">11.40</span> 香珠豆</h2>
<p>毛豆至八九月间晚收者，最阔大而嫩，号“香珠豆”。煮熟以秋油、酒泡之。出壳可，带壳亦可，香软可爱。寻常之豆，不可食也。</p>
<h2 id="马兰"><span class="header-section-number">11.41</span> 马兰</h2>
<p>马兰头菜，摘取嫩者，醋合笋拌食。油腻后食之，可以醒脾。</p>
<h2 id="杨花菜"><span class="header-section-number">11.42</span> 杨花菜</h2>
<p>南京三月有杨花菜，柔脆与波菜相似，名甚雅。</p>
<h2 id="问政笋丝"><span class="header-section-number">11.43</span> 问政笋丝</h2>
<p>问政笋，即杭州笋也。徽州人送者，多是淡笋干，只好泡烂切丝，用鸡肉汤煨用。龚司马取秋油煮笋，烘干上桌，徽人食之惊为异味。余笑其如梦之方醒也。</p>
<h2 id="炒鸡腿蘑菇"><span class="header-section-number">11.44</span> 炒鸡腿蘑菇</h2>
<p>芜湖大庵和尚，洗净鸡腿，蘑菇去沙，加秋油、酒炒熟，盛盘宴客，甚佳。</p>
<h2 id="猪油煮萝卜"><span class="header-section-number">11.45</span> 猪油煮萝卜</h2>
<p>用熟猪油炒萝卜，加虾米煨之，以极熟为度。临起加葱花，色如琥珀。</p>
<h1 id="小菜单"><span class="header-section-number">12</span> 小菜单</h1>
<p>小菜佐食，如府史胥徒佐六官司也。醒脾解浊，全在于斯。作《小菜单》。</p>
<h2 id="笋脯"><span class="header-section-number">12.1</span> 笋脯</h2>
<p>笋脯出处最多，以家园所烘为第一。取鲜笋加盐煮熟，上篮烘之。须昼夜环看，稍火不旺则溲矣。用清酱者，色微黑。春笋、冬笋皆可为之。</p>
<h2 id="天目笋"><span class="header-section-number">12.2</span> 天目笋</h2>
<p>天目笋多在苏州发卖。其篓中盖面者最佳，下二寸便搀入老根硬节矣。须出重价，专买其盖面者数十条，如集狐成腋之义。</p>
<h2 id="玉兰片"><span class="header-section-number">12.3</span> 玉兰片</h2>
<p>以冬笋烘片，微加蜜焉。苏州孙春杨家有盐、甜二种，以盐者为佳。</p>
<h2 id="素火腿"><span class="header-section-number">12.4</span> 素火腿</h2>
<p>处州笋脯，号“素火腿”，即处片也。久之太硬，不如买毛笋自烘之为妙。</p>
<h2 id="宣城笋脯"><span class="header-section-number">12.5</span> 宣城笋脯</h2>
<p>宣城笋尖，色黑而肥，与天目笋大同小异，极佳。</p>
<h2 id="人参笋"><span class="header-section-number">12.6</span> 人参笋</h2>
<p>制细笋如人参形，微加蜜水。扬州人重之，故价颇贵。</p>
<h2 id="笋油"><span class="header-section-number">12.7</span> 笋油</h2>
<p>笋十斤，蒸一日一夜，穿通其节，铺板上，如作豆腐法，上加一板压而榨之，使汁水流出，加炒盐一两，便是笋油。其笋晒干仍可作脯。天台僧制以送人。</p>
<h2 id="虾油"><span class="header-section-number">12.8</span> 虾油</h2>
<p>买虾子数斤，同秋油入锅熬之，起锅用布沥出秋油，乃将布包虾子，同放罐中盛油。</p>
<h2 id="喇虎酱"><span class="header-section-number">12.9</span> 喇虎酱</h2>
<p>秦椒捣烂，和甜酱蒸之，可用虾米搀人。</p>
<h2 id="熏鱼子"><span class="header-section-number">12.10</span> 熏鱼子</h2>
<p>熏鱼子色如琥珀，以没重为贵。出苏州孙春杨家，愈新愈妙，陈则味变而油枯。</p>
<h2 id="腌冬菜黄芽菜"><span class="header-section-number">12.11</span> 腌冬菜、黄芽菜</h2>
<p>腌冬菜、黄芽菜，淡则味鲜，咸则味恶。然欲久放，则非盐不可。常腌一大坛，三伏时开之，上半截虽臭、烂，而下次半截香美异常，色白如玉。甚矣！相士之不可但观皮毛也。</p>
<h2 id="莴苣"><span class="header-section-number">12.12</span> 莴苣</h2>
<p>食莴苣有二法：新酱者，松脆可爱。或腌之为脯，切片食甚鲜。然必以淡为贵，咸则味恶矣。</p>
<h2 id="香干菜"><span class="header-section-number">12.13</span> 香干菜</h2>
<p>春芥心风干，取梗淡腌，晒干，加酒、加糖、加秋油，拌后再加蒸之，风干入瓶。</p>
<h2 id="冬芥"><span class="header-section-number">12.14</span> 冬芥</h2>
<p>冬芥名雪里红。一法整腌，以淡为佳；一法取心风干，斩碎，腌入瓶中，熟后杂鱼羹中，极鲜。或用醋煨，入锅中作辣菜亦可同，煮鳗、煮鲫鱼最佳。</p>
<h2 id="春芥"><span class="header-section-number">12.15</span> 春芥</h2>
<p>取芥心风干、斩碎，腌熟入瓶，号称“挪菜”。</p>
<h2 id="芥头"><span class="header-section-number">12.16</span> 芥头</h2>
<p>芥根切片，入菜同腌，食之甚脆。或整腌晒干作脯食之尤妙。</p>
<h2 id="芝麻菜"><span class="header-section-number">12.17</span> 芝麻菜</h2>
<p>腌芥晒干，斩之碎极，蒸而食之，号“芝麻菜”。老人所宜。</p>
<h2 id="腐干丝"><span class="header-section-number">12.18</span> 腐干丝</h2>
<p>将好腐干切丝极细，以虾子、秋油拌之。</p>
<h2 id="风瘪菜"><span class="header-section-number">12.19</span> 风瘪菜</h2>
<p>将冬菜取心风干，腌后榨出卤，小瓶装之，泥封其口，倒放灰上。夏食之，其色黄，其臭香。</p>
<h2 id="糟菜"><span class="header-section-number">12.20</span> 糟菜</h2>
<p>取腌过风瘪菜，以菜叶包之，每一小包，铺一面香糟，重叠放坛内。取食时，开包食之，糟不沾菜，而菜得糟味。</p>
<h2 id="酸菜"><span class="header-section-number">12.21</span> 酸菜</h2>
<p>冬菜心风干微腌，加糖、醋、芥末，带卤入罐中，微加秋油亦可。席间醉饱之余，食之醒脾解酒。</p>
<h2 id="台菜心"><span class="header-section-number">12.22</span> 台菜心</h2>
<p>取春日台菜心腌之，榨出其卤，装小瓶之中，夏日食之。风干其花，即名菜花头，可以烹肉。</p>
<h2 id="大头菜"><span class="header-section-number">12.23</span> 大头菜</h2>
<p>大头菜出南京承恩寺，愈陈愈佳。入荤菜中，最能发鲜。</p>
<h2 id="萝卜"><span class="header-section-number">12.24</span> 萝卜</h2>
<p>萝卜取肥大者，酱一二日即吃，甜脆可爱。有侯尼能制为鲞，煎片如蝴蝶，长至丈许，连翩不断，亦一奇也。承恩寺有卖者，用醋为之，以陈为妙。</p>
<h2 id="乳腐"><span class="header-section-number">12.25</span> 乳腐</h2>
<p>乳腐，以苏州温将军庙前者为佳，黑色而味鲜。有干湿二种，有虾子腐亦鲜，微嫌腥耳。广西白乳腐最佳。王库官司家制亦妙。</p>
<h2 id="酱炒三果"><span class="header-section-number">12.26</span> 酱炒三果</h2>
<p>核桃、杏仁去皮，榛子不必去皮。先用油炮脆，再下酱，不可太焦。酱之多少，亦须相物而行。</p>
<h2 id="酱石花"><span class="header-section-number">12.27</span> 酱石花</h2>
<p>将石花洗净入酱中，临吃时再洗。一名麒麟菜。</p>
<h2 id="石花糕"><span class="header-section-number">12.28</span> 石花糕</h2>
<p>将石花熬烂作膏，仍用刀划开，色如蜜蜡。</p>
<h2 id="小松菌"><span class="header-section-number">12.29</span> 小松菌</h2>
<p>将清酱同松菌入锅滚熟，收起，加麻油入罐中，可食二日，入则味变。</p>
<h2 id="吐虫失"><span class="header-section-number">12.30</span> 吐［虫失］</h2>
<p>吐［虫失］出兴化、泰兴。有生成极嫩者，用酒酿浸之，加糖则自吐其油，名为泥螺，以无泥为佳。</p>
<h2 id="海蛰"><span class="header-section-number">12.31</span> 海蛰</h2>
<p>用嫩海蛰，甜酒浸之，颇有风味。其光者名为白皮，作丝，酒醋同拌。</p>
<h2 id="虾子鱼"><span class="header-section-number">12.32</span> 虾子鱼</h2>
<p>子鱼出苏州。小鱼生而有子。生时烹食之，较美于鲞。</p>
<h2 id="酱姜"><span class="header-section-number">12.33</span> 酱姜</h2>
<p>生姜取嫩者微腌，先用粗酱套之，再用细酱套之，凡三套而始成。古法用蝉退一入酱，则姜久而不老。</p>
<h2 id="酱瓜"><span class="header-section-number">12.34</span> 酱瓜</h2>
<p>将瓜腌后，风干入酱，如酱姜之法。不难其甜，而难其脆。杭州放鲁箴家制之最佳。据云：酱后晒干又酱，故皮薄而皱，上口脆。</p>
<h2 id="新蚕豆"><span class="header-section-number">12.35</span> 新蚕豆</h2>
<p>新蚕豆之嫩者，以腌芥菜炒之甚妙。随采随食方佳。</p>
<h2 id="腌蛋"><span class="header-section-number">12.36</span> 腌蛋</h2>
<p>腌蛋以高邮为佳，颜色红而油多。高文端公最喜食之。席间先夹取以敬客。放盘中，总宜切开带壳，黄白兼用；不可存黄去白，使味不全，油亦走散。</p>
<h2 id="混套"><span class="header-section-number">12.37</span> 混套</h2>
<p>将鸡蛋外壳微敲一小洞，将清黄倒出，去黄用清，加浓鸡卤煨就者拌入，用箸打良久，使之融化，仍装入蛋壳中，上用纸封好，饭锅蒸熟，剥去外壳，仍浑然一鸡卵，此味极鲜。</p>
<h2 id="茭瓜脯"><span class="header-section-number">12.38</span> 茭瓜脯</h2>
<p>茭瓜入酱，取起风干，切片成脯，与笋脯相似。</p>
<h2 id="牛首腐干"><span class="header-section-number">12.39</span> 牛首腐干</h2>
<p>豆腐干以牛首僧制者为佳。但山下卖此物者有七家惟晓堂和尚家所制方妙。</p>
<h2 id="酱王瓜"><span class="header-section-number">12.40</span> 酱王瓜</h2>
<p>王瓜初生时，择者腌之入酱，脆而鲜。</p>
<h2 id="点心菜"><span class="header-section-number">12.41</span> 点心菜</h2>
<p>梁昭明以点心为小食，郑傪嫂劝叔且点心，由来旧矣。作《点心单》。</p>
<h2 id="鳗面"><span class="header-section-number">12.42</span> 鳗面</h2>
<p>大鳗一条蒸烂，拆肉去骨，和入面中，入鸡汤清揉之擀成面皮，小刀划成细条，入鸡汁、火腿汁、蘑菇汁滚。</p>
<h2 id="温面"><span class="header-section-number">12.43</span> 温面</h2>
<p>将细面下汤沥干，放碗中，用鸡肉、香蕈浓卤，临吃，各自取瓢加上。</p>
<h2 id="鳝面"><span class="header-section-number">12.44</span> 鳝面</h2>
<p>熬鳝成卤，加面再滚。此杭州法。</p>
<h2 id="裙带面"><span class="header-section-number">12.45</span> 裙带面</h2>
<p>以小刀截面成条，微宽，则号“裙带面”。大概作面，总以汤多为佳，在碗中望不见面为妙。宁使食毕再加，以便引人入胜。此法扬州盛行，恰甚有道理。</p>
<h2 id="素面"><span class="header-section-number">12.46</span> 素面</h2>
<p>先一日将蘑菇蓬熬汁，定清；次日将笋熬汁，加面滚上。此法扬州定慧庵僧人制之极精，不肯传人。然其大概亦可仿求。其纯黑色的或云暗用虾汁、蘑菇原汁，只宜澄云泥沙，不重换水，则原味薄矣。</p>
<h2 id="蓑衣饼"><span class="header-section-number">12.47</span> 蓑衣饼</h2>
<p>干面用冷水调，不可多，揉擀薄后，卷拢再擀薄了，用猪油、白糖铺匀，再卷拢擀成薄饼，用猪油熯黄。如要盐的，用葱椒盐亦可。</p>
<h2 id="虾饼-1"><span class="header-section-number">12.48</span> 虾饼</h2>
<p>生虾肉，葱盐、花椒、甜酒脚少许，加水和面，香油灼透。</p>
<h2 id="薄饼"><span class="header-section-number">12.49</span> 薄饼</h2>
<p>山东孔藩台家制薄饼，薄若蝉翼，大若茶盘，柔腻绝伦。家人如其法为之，卒不能及，不知何故。秦人制小锡罐，装饼三十张。每客一罐。饼小如柑。罐有盖，可以贮馅。用炒肉丝，其细如发。葱亦如之。猪羊并用，号曰“西饼”。</p>
<h2 id="面老鼠"><span class="header-section-number">12.50</span> 面老鼠</h2>
<p>以热水和面，俟鸡汁滚时，以箸夹入，不分大小，加活菜心，别有风味。</p>
<h2 id="颠不棱即肉饺也"><span class="header-section-number">12.51</span> 颠不棱即肉饺也</h2>
<p>糊面摊开，裹肉为馅蒸之。其计好处全在作馅得法，不过肉嫩去筋作料而已。余到广东，吃官司镇台颠不棱，甚佳。中用肉皮煨膏为馅，故觉软美。</p>
<h2 id="韭合"><span class="header-section-number">12.52</span> 韭合</h2>
<p>韭菜切末拌肉，加作料，面皮包之，入油灼之。面内加酥更妙。</p>
<h2 id="糖饼又名面衣"><span class="header-section-number">12.53</span> 糖饼（又名面衣）</h2>
<p>糖水溲面，起油锅令热，用箸夹入；其作成饼形者，号“软锅饼”，杭州法也。</p>
<h2 id="烧饼"><span class="header-section-number">12.54</span> 烧饼</h2>
<p>用松子、胡桃仁敲碎，加糖屑、脂油和面炙之，以两面熯黄为度，而加芝麻。叩儿会做，面罗至四五次，则白如雪矣。须用两面锅，上下放火，得奶酥更佳。</p>
<h2 id="千层馒头"><span class="header-section-number">12.55</span> 千层馒头</h2>
<p>杨参戎家制馒头，其白如雪，揭之如有千层。金陵人不能也。其法扬州得半，常州、无锡亦得其半。</p>
<h2 id="面茶"><span class="header-section-number">12.56</span> 面茶</h2>
<p>熬粗茶汁，炒面兑入，加芝麻酱亦可，加牛乳亦可，微加一撮盐。无乳则加奶酥、奶皮亦可。</p>
<h2 id="杏酪"><span class="header-section-number">12.57</span> 杏酪</h2>
<p>捶杏仁作浆，挍去渣，拌米粉，加紧糖熬之。</p>
<h2 id="粉衣"><span class="header-section-number">12.58</span> 粉衣</h2>
<p>如作面衣之法。加糖、俱可，取其便也。</p>
<h2 id="竹叶粽"><span class="header-section-number">12.59</span> 竹叶粽</h2>
<p>取竹叶裹白糯米煮之。尖小如初生菱角。</p>
<h2 id="萝卜汤圆"><span class="header-section-number">12.60</span> 萝卜汤圆</h2>
<p>萝卜刨丝滚熟，去臭气，微干，加葱酱拌之，放粉团中作馅，再用麻油灼之。汤滚亦可。春圃方伯家制萝卜饼，叩儿学会，可照此法作韭菜饼、野鸡饼试之。</p>
<h2 id="水粉汤圆"><span class="header-section-number">12.61</span> 水粉汤圆</h2>
<p>用水粉和作汤圆，滑腻异常，中用松仁、核桃、猪油、糖作馅，或嫩肉去筋丝捶烂，加葱末、秋油作馅亦可。作水粉法，以糯米浸水中一日夜，带水磨之，用布盛接，布下加灰，以去其渣，取细粉晒干用。</p>
<h2 id="脂油糕"><span class="header-section-number">12.62</span> 脂油糕</h2>
<p>用纯糯粉拌脂油，放盘中蒸熟，加冰糖捶碎，入粉中蒸好，用刀切开。</p>
<h2 id="雪花糕"><span class="header-section-number">12.63</span> 雪花糕</h2>
<p>蒸糯饭捣烂，用芝麻屑加糖为馅，打成一饼，再切方块。</p>
<h2 id="软香糕"><span class="header-section-number">12.64</span> 软香糕</h2>
<p>软香糕，以苏州都林桥为第一。其次虎丘糕，西施家为第二。南京南门外报恩寺则第三矣。</p>
<h2 id="百果糕"><span class="header-section-number">12.65</span> 百果糕</h2>
<p>杭州北关外卖者最佳。以粉糯多松仁、胡桃而不放橙丁者为妙。其甜处非蜜非糖，可暂可久。家中不能得其法。</p>
<h2 id="栗糕"><span class="header-section-number">12.66</span> 栗糕</h2>
<p>煮栗极烂，以纯糯粉加糖为糕蒸之，上加瓜仁、松子。此重阳小食也。</p>
<h2 id="青糕青团"><span class="header-section-number">12.67</span> 青糕、青团</h2>
<p>捣青草为汁，和粉作粉团，色如碧玉。</p>
<h2 id="合欢饼"><span class="header-section-number">12.68</span> 合欢饼</h2>
<p>蒸糕为饭，以木印印之，如小珙璧状，入铁架熯之，微用油，方不粘架。</p>
<h2 id="鸡豆糕"><span class="header-section-number">12.69</span> 鸡豆糕</h2>
<p>研碎鸡豆，用微粉为糕，放盘中蒸之。临食用小刀片开。</p>
<h2 id="鸡豆粥"><span class="header-section-number">12.70</span> 鸡豆粥</h2>
<p>磨碎鸡豆为粥，鲜者最佳，陈者亦可。加山药、茯苓尤妙。</p>
<h2 id="金团"><span class="header-section-number">12.71</span> 金团</h2>
<p>杭州金团，凿木为桃、杏、元宝之状，和粉搦成，入木印中便成。其馅不拘荤素。</p>
<h2 id="麻团"><span class="header-section-number">12.72</span> 麻团</h2>
<p>蒸糯米捣烂为团，用芝麻屑拌糖作馅。</p>
<h2 id="芋粉团"><span class="header-section-number">12.73</span> 芋粉团</h2>
<p>磨芋粉晒干，和米粉用之。朝天宫道士制芋粉团，野鸡馅，极佳。</p>
<h2 id="熟藕"><span class="header-section-number">12.74</span> 熟藕</h2>
<p>藕须贯米加糖自煮，并汤极佳。外卖者多用灰水，味变，不可食也。余性爱食嫩藕，虽软熟而以齿决，故味在也。如老藕一煮成泥，便无味矣。</p>
<h2 id="新栗新菱"><span class="header-section-number">12.75</span> 新栗、新菱</h2>
<p>新出之栗，烂煮之，有松子仁香。厨人不肯煨烂，故金陵人有终身不知其味者。新菱亦然。金陵人待其老方食故也。</p>
<h2 id="莲子"><span class="header-section-number">12.76</span> 莲子</h2>
<p>建莲虽贵，不如湖莲之易煮也。大概小熟抽心去皮，后下汤，用文火煨之，闷住合盖，不可开视，河停火。如此两炷香，则莲子熟时，不生骨矣。</p>
<h2 id="芋"><span class="header-section-number">12.77</span> 芋</h2>
<p>十月天晴时，取芋子、芋头，晒之极干，放草中，勿使冻伤。春间煮食，有自然之甘。俗人不知。</p>
<h2 id="萧美人点心"><span class="header-section-number">12.78</span> 萧美人点心</h2>
<p>仪真南门外，萧美人善制点心，凡馒头、糕、饺之类，小巧可爱，洁白如雪。</p>
<h2 id="刘方伯月饼"><span class="header-section-number">12.79</span> 刘方伯月饼</h2>
<p>用山东飞面，作酥为皮，中用松仁、核桃仁、瓜子仁为细末，微加冰糖和猪油儿馅，食之不觉甚甜，而香松柔腻，迥异寻常。</p>
<h2 id="陶方伯十景点心"><span class="header-section-number">12.80</span> 陶方伯十景点心</h2>
<p>每至年节，陶方伯夫人手制点心十种，皆山东飞面所为。奇形诡状，五色纷披。食之皆甘，令人应接不暇。萨制军云：“吃孔方伯薄饼，而天下之薄饼可废；吃陶方伯十景点心，而天下之点心可废。”自陶方伯亡，而此点心亦成《广陵散》矣。呜呼！</p>
<h2 id="杨中丞西洋饼"><span class="header-section-number">12.81</span> 杨中丞西洋饼</h2>
<p>用鸡蛋清和飞面作稠水，放碗中。打铜夹剪一把，头上作饼形，如蝶大，上下两面，铜合缝处不到一分。生烈火烘铜夹，撩稠水，一糊一夹一熯，顷刻成饼。白如雪，明如绵纸，微加冰糖、松仁屑子。</p>
<h2 id="白云片"><span class="header-section-number">12.82</span> 白云片</h2>
<p>南殊锅巴，薄如绵纸，以油炙之，微加白糖，上口极脆。金陵人制之最精，号“白云片”。</p>
<h2 id="风枵"><span class="header-section-number">12.83</span> 风枵</h2>
<p>以白粉浸透，制小片入猪油灼之，起锅时加糖糁之，色白如霜，上口而化。杭人号曰“风枵”。</p>
<h2 id="三层玉带糕"><span class="header-section-number">12.84</span> 三层玉带糕</h2>
<p>以纯糯粉作糕，分作三层；一层粉，一层猪油白糖，夹好蒸之，蒸熟切开。苏州人法也。</p>
<h2 id="运司糕"><span class="header-section-number">12.85</span> 运司糕</h2>
<p>卢雅雨作运司，年已老矣。扬州店中作糕献之，大加称赏。从此遂有“运司糕”之名。色白如雪，点胭脂，红如桃花。微糖作馅，淡而弥旨。以运司衙门前店作为佳。他店粉粗色劣。</p>
<h2 id="沙糕"><span class="header-section-number">12.86</span> 沙糕</h2>
<p>糯粉蒸糕，中夹芝麻、糖屑。</p>
<h2 id="小馒头小馄饨"><span class="header-section-number">12.87</span> 小馒头、小馄饨</h2>
<p>作馒头如胡桃大，就蒸笼食之。每箸可夹一双。扬州物也。扬州发酵最佳。手捺之不盈半寸，放松仍隆然而高。小馄饨小如龙眼，用鸡汤下之。</p>
<h2 id="雪蒸糕法"><span class="header-section-number">12.88</span> 雪蒸糕法</h2>
<p>每磨细粉，用糯米二分，粳米八分为则，一拌粉，将置盘中，用凉水细细洒之，以捏则如团、撒则如砂为度。将粗麻筛筛出，其剩下块搓碎，仍于筛上尽出之，前后和匀，使干湿不偏枯，以巾覆之，勿令风干日燥，听用。（水中酌加上洋糖则更有味，与市中枕儿糕法同。）一锡圈及锡钱，俱宜洗剔极净，临时略将香油和水，布蘸拭之。每一蒸后，必一洗一拭。一锡圈内，将锡钱置妥，先松装粉一小半，将果馅轻置当中，后将粉松装满圈，轻轻攩平，套汤瓶上盖之，视盖口气直冲为度。取出覆之，先去圈，后去钱，饰以胭脂，两圈更递为用。一汤瓶宜洗净，置汤分寸以及肩为度。然多滚则汤易涸，宜留心看视，备热水频添。</p>
<h2 id="作酥饼法"><span class="header-section-number">12.89</span> 作酥饼法</h2>
<p>冷定脂油一碗，开水一碗，先将油同水搅匀，入生面，尽揉要软，如擀饼一样，外用蒸熟面入脂油，合作一处，不要硬了。然后将生面做团子，如核桃大，将熟面亦作团子，略小一晕，再将熟面团子包在生面团子中，擀成长饼，长可八寸，宽二三寸许，然后折叠如碗样，包上穰子。</p>
<h2 id="天然饼"><span class="header-section-number">12.90</span> 天然饼</h2>
<p>泾阳张荷塘明府家制天然饼，用上白飞面，加微糖及脂油为酥，随意搦成饼样，如碗大，不拘方圆，厚二分许。用洁净小鹅子石衬而熯之，随其自为凹凸，色半黄便起，松美异常。或用盐亦可。</p>
<h2 id="花边月饼"><span class="header-section-number">12.91</span> 花边月饼</h2>
<p>明府家制花边月饼，不在山东刘方伯之下。余常以轿迎其女厨来园制造，看用飞面拌生猪油子团百搦，才用枣肉嵌入为馅，裁如碗大，以手搦其四边菱花样。用火盆两个，上下覆而炙之。枣不去皮，取其鲜也；油不先熬，取其生也。含之上口而化，甘而不腻，松而不滞，其工夫全在搦中，愈多愈妙。</p>
<h2 id="制馒头法"><span class="header-section-number">12.92</span> 制馒头法</h2>
<p>偶食新明府馒头，白细如雪，面有银光，以为是北面之故。龙云不然。面不分南北，只要罗得极细。罗筛至五次，则自然白细，不必北面也。惟做酵最难。请其庖人来教，学之卒不能松散。</p>
<h2 id="扬州洪府粽子"><span class="header-section-number">12.93</span> 扬州洪府粽子</h2>
<p>洪府制粽，取顶高糯米，捡其完善长白者，去共半颗散碎者，淘之极熟，用大箸叶裹之，中放好火腿一大块，封锅闷煨一日一夜，柴薪不断。食之滑腻温柔，肉与米化。或云：即用火腿肥者斩碎，散置米中。</p>
<h1 id="饭粥单"><span class="header-section-number">13</span> 饭粥单</h1>
<p>粥饭本也，余菜末也。本立而道生。作《饭粥单》。</p>
<h2 id="饭"><span class="header-section-number">13.1</span> 饭</h2>
<p>王莽云：“盐者，百肴之将。”余则曰：“饭者，百味之本。”《诗》称：“释之溲溲，蒸之浮浮。”是古人亦吃蒸饭。然终嫌米汁不在饭中。善煮饭者，虽煮如蒸，依旧颗粒分明，入口软糯。其诀有四：一要米好，或“香稻”，或“冬霜”，或“晚米”，或“观音籼”，或“桃花籼”，春之极熟，霉天风摊播之，不使惹霉发疹。一要善淘，淘米时不惜工夫，用手揉擦，使水从箩中淋出，竟成清水，无复米色。一要用火先武后文，闷起得宜。一要相米放水，不多不少，燥湿得宜。往往见富贵人家，讲菜不讲饭，逐末忘本，真为可笑。余不喜汤浇饭，恶失饭之本味故也。汤果佳，宁一口吃汤，一口吃饭，分前后食之，方两全其美。不得已，则用茶、用开水淘之，犹不夺饭之正味。饭之甘，在百味之上，知味者，遇好饭不必用菜。</p>
<p>－－－</p>
<p>１）释：指用水淘米。溲溲（sou1）：淘米声。</p>
<p>２）浮浮：热气上腾的样子。</p>
<h2 id="粥"><span class="header-section-number">13.2</span> 粥</h2>
<p>见水不见米，非粥也；见米不见水，非粥也。必使水米融洽，柔腻如一，而后谓之粥。尹文端公曰：“宁人等粥，毋粥等人。”此真名言，防停顿而味变汤干故也。近有为鸭粥者，入以荤腥；为八宝粥者，入以果品，俱失粥之正味。不得已，则夏用绿豆，冬用黍米，以五谷入五谷，尚属不妨。余常食于某观察家，诸菜尚可，而饭粥粗粝，勉强咽下，归而大病。尝戏语人曰：“此是五脏神暴落难。”是故自禁受不得。</p>
<h1 id="茶酒单"><span class="header-section-number">14</span> 茶酒单</h1>
<p>七碗生风，一杯忘世，非饮用六清不可。作《茶酒单》。</p>
<h2 id="茶"><span class="header-section-number">14.1</span> 茶</h2>
<p>欲治好茶，先藏好水。水求中泠、惠泉。人家中何能置驿而办？然天泉水、雪水，力能藏之。水新则味辣，陈则味甘。尝尽天下之茶，以武夷山顶所生、冲开白色者为第一。然入贡尚不能多，况民间乎？其次，莫如龙井。清明前者，号“莲心”，太觉味淡，以多用为妙；雨前最好，一旗一枪，绿如碧玉。收法须用小纸包，每包四两，放石灰坛中，过十日则换石灰，上用纸盖札住，否则气出而色味又变矣。烹时用武火，用穿心罐，一滚便泡，滚久则水味变矣。停滚再泡，则叶浮矣。一泡便饮，用盖掩之则味又变矣。此中消息，间不容发也。山西裴中丞尝谓人曰：“余昨日过随园，才吃一杯好茶。”呜呼！公山西人也，能为此言。而我见士大夫生长杭州，一入宦场便吃熬茶，其苦如药，其色如血。此不过肠肥脑满之人吃槟榔法也。俗矣！除吾乡龙井外，余以为可饮者，胪列于后。</p>
<h2 id="武夷茶"><span class="header-section-number">14.2</span> 武夷茶</h2>
<p>余向不喜武夷茶，嫌其浓苦如饮药。然丙午秋，余游武夷到曼亭峰、天游寺诸处。僧道争以茶献。杯小如胡桃，壶小如香橼，每斟无一两。上口不忍遽咽，先嗅其香，再试其味，徐徐咀嚼而体贴之。果然清芬扑鼻，舌有余甘，一杯之后，再试一二杯，令人释躁平矜，怡情悦性。始觉龙井虽清而味薄矣；阳羡虽佳而韵逊矣。颇有玉与水晶，品格不同之故。故武夷享天下盛名，真乃不忝。且可以瀹至三次，而其味犹未尽。</p>
<p>－－－</p>
<p>１）香橼（yuan2）：即枸橼，木名。产闽广间。叶尖长，枝间有刺。果实状如人手，有指。俗称为佛手柑。</p>
<p>２）瀹（yue4）：烹茶。</p>
<h2 id="龙井茶"><span class="header-section-number">14.3</span> 龙井茶</h2>
<p>杭州山茶，处处皆清，不过以龙井为最耳。每还乡上冢，见管坟人家送一杯茶，水清茶绿，富贵人所不能吃者也。</p>
<h2 id="常州阳羡茶"><span class="header-section-number">14.4</span> 常州阳羡茶</h2>
<p>阳羡茶，深碧色，形如雀舌，又如巨米。味较龙井略浓。</p>
<h2 id="洞庭君山茶"><span class="header-section-number">14.5</span> 洞庭君山茶</h2>
<p>洞庭君山出茶，色味与龙井相同。叶微宽而绿过之。采掇最少。方毓川抚军曾惠两瓶，果然佳绝。后有送者，俱非真君山物矣。</p>
<p>此外如六安、银针、毛尖、梅片、安化，概行黜落。</p>
<h2 id="酒"><span class="header-section-number">14.6</span> 酒</h2>
<p>余性不近酒，故律酒过严，转能深知酒味。今海内动行绍兴，然沧酒之清，浔酒之洌，川酒之鲜，岂在绍兴下哉！大概酒似耆老宿儒，越陈越贵，以初开坛者为佳，谚所谓“酒头茶脚”是也。炖法不及则凉，太过则老，近火则味变。须隔水炖，而谨塞其出气处才佳。取可饮者，开列于后。</p>
<h2 id="金坛于酒"><span class="header-section-number">14.7</span> 金坛于酒</h2>
<p>于文襄公家所造，有甜涩二种，以涩者为佳。一清彻骨，色若松花。其味略似绍兴，而清洌过之。</p>
<h2 id="德州卢酒"><span class="header-section-number">14.8</span> 德州卢酒</h2>
<p>卢雅雨转运家所造，色如于酒，而味略厚。</p>
<h2 id="四川郫筒酒"><span class="header-section-number">14.9</span> 四川郫筒酒</h2>
<p>郫筒酒，清洌彻底，饮之如梨汁蔗浆，不知其为酒也。但从四川万里而来，鲜有不味变者。余七饮郫筒，惟杨笠湖刺史木箄上所带为佳。</p>
<h2 id="绍兴酒"><span class="header-section-number">14.10</span> 绍兴酒</h2>
<p>绍兴酒，如清官廉吏，不参一毫假，而其味方真。又如名士耆英，长留人间，阅尽世故，而其质愈厚。故绍兴酒，不过五年者不可饮，参水者亦不能过五年。余党称绍兴为名士，烧酒为光棍。</p>
<h2 id="湖州南浔酒"><span class="header-section-number">14.11</span> 湖州南浔酒</h2>
<p>湖州南浔酒，味似绍兴，而清辣过之。亦以过三年者为佳。</p>
<h2 id="常州兰陵酒"><span class="header-section-number">14.12</span> 常州兰陵酒</h2>
<p>唐诗有“兰陵美酒郁金香，玉碗盛来琥珀光”之句。余过常州，相国刘文定公饮以八年陈酒，果有琥珀之光。然味太浓厚，不复有清远之意矣。宜兴有蜀山酒，亦复相似。至于无锡酒，用天下第二泉所作，本是佳品，而被市井人苟且为之，遂至浇淳散朴，殊可惜也。据云有佳者，恰未曾饮过。</p>
<h2 id="溧阳乌饭酒"><span class="header-section-number">14.13</span> 溧阳乌饭酒</h2>
<p>余素不饮。丙戌年，在溧水叶北部家，饮乌饭酒至十六杯，傍人大骇，来相劝止。而余犹颓然，未忍释手。其色黑，其味甘鲜，口不能言其妙。据云溧水风俗：生一女，必造酒一坛，以青精饭为之。俟嫁此女，才饮此酒。以故极早亦须十五六年。打瓮时只剩半坛，质能胶口，香闻室外。</p>
<h2 id="苏州陈三白"><span class="header-section-number">14.14</span> 苏州陈三白</h2>
<p>乾隆三十年，余饮于苏州周慕庵家。酒味鲜美，上口粘唇，在杯满而不溢。饮至十四杯，而不知是何酒，问之，主人曰：“陈十余年之三白酒也。”因余爱之，次日再送一坛来，则全然不是矣。甚矣！世间尤物之难多得也。按郑康成《周官》注盎齐云：“盎者翁翁然，如今［赞阝］白。”疑即此酒。</p>
<p>－－－</p>
<p>１）盎齐：白酒。</p>
<p>２）翁翁（weng3）：葱白色，酒浊貌。</p>
<p>３）［赞阝］（cuo1）白：白酒</p>
<h2 id="金华酒"><span class="header-section-number">14.15</span> 金华酒</h2>
<p>金华酒，有绍兴之清，无其涩；有女贞之甜，无其俗。亦以陈者为佳。盖金华一路水清之故也。</p>
<h2 id="山西汾酒"><span class="header-section-number">14.16</span> 山西汾酒</h2>
<p>既吃烧酒，以狠为佳。汾酒乃烧酒之至狠者。余谓烧酒者，人中之光棍，县中之酷吏也。打擂台，非光棍不可；除盗贼，非酷吏不可；驱风寒、消积滞，非烧酒不可。汾酒之下，山东膏梁烧次之，能藏至十年，则酒色变绿，上口转甜，亦犹光棍做久，便无火气，殊可交也。尝见童二树家泡烧酒十斤，用枸杞四两、苍术二两、巴戟天一两、布扎一月，开瓮甚香。如吃猪头、羊尾、“跳神肉”之类，非烧酒不可。亦各有所宜也。</p>
<p>此外如苏州之女贞、福贞、元燥，宣州之豆酒，通州之枣儿红，俱不入流品；至不堪者，扬州之木瓜也，上口便俗。（完）</p>
</body>
</html>
